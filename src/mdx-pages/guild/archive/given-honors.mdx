---
layout: "page"
title: "Kunnianosoitukset"
---
Tällä sivulla olevat kunnianosoitusten perustelut ovat niiden alkuperäisessä muodossa.

### Kunniajäsenet
- [Annika Salama](#annika-salama)

### Vuoden kilta-alumni
**2018**
- [Henry Sanmark](#henry-sanmark)

### Kultainen Pränikkä
Kultainen Pränikkä on korkein mahdollinen suosionosoitus, jonka Automaatio- ja systeemitekniikan killan hallitus voi myöntää. Se voidaan myöntää Automaatio- ja systeemitekniikan killan nykyiselle tai entiselle varsinaiselle, soo ulko- tai kannatusjäsenelle erityisen ansiokkaasta toiminnasta Automaatio- ja systeemitekniikan killan tarkoitusperien hyväksi.

Kultaisia Präniköitä myönnetään vuosittain korkeintaan kaksi kappaletta, ellei killan hallitus poikkeustapauksessa yksimielisesti toisin päätä.

**2002**
- [Pinja Korkela](#pinja-korkela)
- [Paula Savioja](#paula-savioja)
- [Antti Tapio]([#antti-tapio)
- [Antti Pakonen](#antti-pakonen)
- [Tuomas Kangasluoma](#tuomas-kangasluoma)

**2003**
- [Leena Salo](#leena-salo)
- [Joonas Varso](#joonas-varso)

**2004**
- [Toni Savolainen](toni-savolainen)
- [Tuomas Kiikka](#tuomas-kiikka)

**2005**
- [Maija Ahotupa](#maija-ahotupa)
- [Antti Pohjaranta](#antti-pohjaranta)

**2006**
- [Niilo Lohikoski](#niilo-lohikoski)
- [Jukka Martikainen](#jukka-martikainen)

**2007**
- [Meeri Nieminen](#meeri-nieminen)

**2008**
- [Taru Laamanen](#taru-laamanen)
- [Lauri Kovanen](#lauri-kovanen)
- [Juha Koppinen](#juha-koppinen)

**2009**
- [Emmi Turanlahti](#emmi-turanlahti)
- [Kalle Kollin]([#kalle-kollin)

**2010**
- [Antti Aspiala](#antti-aspiala)
- [Markus Heimonen](#markus-heimonen)

**2011**
- [Tommi Forsman](#tommi-forsman)
- [Riikka Liedes](#riikka-liedes)

**2012**
- [Antti Ilmavirta](#antti-ilmavirta)
- [Jani Kautto](#jani-kautto)

**2013**
- [Salla Ojala](#salla-ojala)
- [Antti Kangasrääsiö](#antti-kangasrääsiö)

**2014**
- [Antti-Ville Vaari](#antti-ville-vaari)
- [Joonas Kröger](#joonas-kröger)
- [Antti Toivanen](#antti-toivanen)

**2015**
- [Konsta Hölttä](#konsta-hölttä)
- [Rosa Leinonen](#rosa-leinonen)
- [Juho Sundin](#juho-sundin)

**2016**
- [Laura Romppainen (os. Gröhn)](#laura-gröhn)
- [Ville Tissari](#ville-tissari)

**2017**
Ei jaettu

**2018**
- [Sanna Halmkrona](#sanna-halmkrona)
- [Noora Salminen](#noora-salminen)

**2019**
- [Karolina Itäinen](#karolina-itäinen)
- [Eero Santamala](#eero-santamala)

**2020**
- [Roope Pääkkönen](#roope-pääkkönen)
- [Severi Casserly](#severi-casserly)
- [Mari Pulkkinen](#mari-pulkkinen)

**2021**
- [Henri Toivola](#henri-toivola)
- [Ville Eronen](#ville-eronen)
- [Akseli Konttas](#akseli-konttas)

**2022**
- [Helena Kaisanlahti](#helena-kaisanlahti)
- [Niina Tapanainen](#niina-tapanainen)
- [Arttu Rintala](#arttu-rintala)

### Hopeisen pränikän saajat
**2016**
- [Aapo Oksman](#aapo-oksman)
- [Aapo Rantala](#aapo-rantala)
- [Juhana Kekoni](#juhana-kekoni)
- [Matti Ojala](#matti-ojala)
- [Niilo Metsänen](#niilo-metsänen)
- [Petri Niemelä](#petri-niemelä)
- [Bjarne Boström](#bjarne-boström)
- [Noora Vänttinen](#noora-vänttinen)
- [Ville Harmaala](#ville-harmaala)
- [Sami-Petteri Pukkila](#Sami-Petteri-Pukkila)
- [Onni Lampi](#onni-Lampi)

**2017**
- [Antti-Jussi Inkinen](#antti-jussi-inkinen)
- [Ville Kauhanen](#ville-kauhanen)
- [Veikka Kähkönen](#veikka-kähkönen)
- [Paul Laihonen](#paul-laihonen)
- [Miika Lehtimäki](#miika-lehtimäki)
- [Juuso Mikkonen](#juuso-mikkonen)
- [Eero Santamala](#eero-santamala)

**2018**
- [Riikka Nousiainen](#riikka-nousiainen)
- [Kaisa Hynynen](#kaisa-hynynen)
- [Jan Juvonen](#jan-juvonen)
- [Titta Saari](#titta-saari)

**2019**
- [Ville Eronen](#ville-eronen)
- [Roope Pääkkönen](#roope-pääkkönen)
- [Emma Riikonen](#emma-riikonen)
- [Helena Kaisanlahti](#helena-kaisanlahti)
- [Taru Virtanen](#taru-virtanen)

**2020**
- [Iivo Yrjölä](#iivo-yrjölä)
- [Vesta Kulomaa](#vesta-kulomaa)
- [Alex Korpela](#alex-korpela)
- [Juuso Määttä](#juuso-määttä)
- [Mikko Hokkanen](#mikko-hokkanen)
- [Akseli Konttas](#akseli-konttas)
- [Emil Huttunen](#emil-huttunen)

**2021**
- [Sakari Ropponen](#sakari-ropponen)
- [Ville Strengell](#ville-strengell)
- [Sampo Saloriutta](#sampo-saloriutta)
- [Lassi Ihalainen](#lassi-ihalainen)
- [Niina Tapanainen](#niina-tapanainen)
- [Leia Nummisalo](#leia-nummisalo)
- [Marcell Berta](#marcell-berta)

**2022**
- [Antti Regelin](#antti-regelin)
- [Matias Vapola](#matias-vapola)
- [Tiia-Maria Hyvönen](#tiia-maria-hyvönen)
- [Jyri Kolu](#jyri-kolu)
- [Lotta Makkonen](#lotta-makkonen)
- [Jenna Kerkkänen](#jenna-kerkkänen)

### RATAS-kunnianosoitus
RATAS-kunnianosoitus voidaan myöntää ansiokkaasta toiminnasta killan tarkoitusperien hyväksi. Kunnianosoitus voidaan myöntää joko pitkäjänteisestä työstä tai poikkeuksellisen ahkerasta lyhytaikaisesta toiminnasta. RATAS-kunnianosoitus voidaan myöntää kerran killan nykyiselle tai entiselle jäsenelle, mutta ei kunniajäsenelle.

Kunnianosoitusta ei voida myöntää killan hopeisen tai kultaisen ansiomerkin saaneille eikä hallituslaisille heidän toimikautensa aikana.

**2021**
- [Matias Varonen](#matias-varonen)
- [Jenna Kerkkänen](#jenna-kerkkänen)
- [Joonas Törmälä](#joonas-törmälä)
- [Viivi-Maari Kallinen](#viivi-maari-kallinen)
- [Juhani Lehto](#juhani-lehto)
- [Sampo Saloriutta](#sampo-saloriutta)
- [Marcell Berta](#marcell-berta)
- [Arttu Pahta](#arttu-pahta)
- [Zhibin Yan](#zhibin-yan)
- [Mikko Paajanen](#mikko-paajanen)
- [Lassi Ihalainen](#lassi-ihalainen)
- [Lotta Makkonen](#lotta-makkonen)
- [Ville Strengell](#ville-strengell)
- [Aino Valkama](#aino-valkama)

**2022**
- [Elias Erke](#elias-erke)
- [Kasperi Kaivola](#kasperi-kaivola)
- [Laura Häkkinen](#laura-häkkinen)
- [Rosa Phan](#rosa-phan)
- [Erkka Multanen](#erkka-multanen)
- [Sannina Honkaharju](#sannina-honkaharju)
- [Elias Haarnoja](#elias-haarnoja)
- [Pessi Lyytikäinen](#pessi-lyytikäinen)
- [Elina Leiniö](#elina-leiniö)
- [Mohammad Shahidul](#mohammad-shahidul)
- [Niilo Heinonen](#niilo-heinonen)
- [Mimi Määttä](#mimi-määttä)

**2023**
- [Leena Jääskeläinen](#leena-jääskeläinen)
- [Pinja Mäkeläinen](#pinja-mäkeläinen)
- [Tõnis pärtel](#tonis-partel)
- [Veeti Kahilainen](#veeti-kahilainen)
- [Aleksanteri Pitkenin](#aleksanteri-pitkenin)
- [Axel Åberg](#axel-åberg)
- [Iida Jauhola](#iida-jauhola)
- [Roope Järvinen](#roope-järvinen)
- [Rami Ghoniem](#rami-ghoniem)
- [Tiitus Mustajoki](#tiitus-mustajoki)
- [Bia Glazer](#bia-glaser)
- [Ville Hakoniemi](#ville-hakoniemi)
- [Henrik Turtinen](#henrik-turtinen)

## Perustelut

### Kunniajäsenistä
#### Annika Salama
Tämä varsinkin usealle hieman vanhemmalle opiskelijalle tuttu nainen on muodostunut monelle killistille ehkä hieman jonkinlaiseksi äitihahmoksi, joka varjelee viatonta opiskelijaa ison instituution byrokratialta, ja löytää helposti ratkaisun ongelmaan kuin ongelmaan silloin kun hätä on suurin. Tälle leppoisalle ja maanläheiselle henkilölle meidän opiskelijoiden asiat ovat ihan oikeasti tärkeitä - voisi jopa leikkimielisesti sanoa, että moni tässäkin killassa on valmistumisensa tälle henkilölle velkaa.

Hän käyttää sujuvasti ASkicamia sekä kiltahuoneen puhelinta, ja poikkeaa välillä jopa kahville. Hän on auttanut aASeja eteenpäin opinnoissaan jo vuodesta 2009 alkaen. Vaikka hän majaileekin nykyään Otakaari 5:n tiloissa, on hän silti ja totisesti ansainnut paikkansa meidän violetissa killassamme, ja joka ikisen vanhaa tutkinto-ohjelmaa käyvän aASin sydämessä.

### Vuoden kilta-alumni
### 2018
#### Henry Sanmark
Tämä henkilö on kuluvan vuoden aikana osoittanut, ettei valmistuminen hidasta tahtia. Pitkän opiskelijauransa jälkeen tämä henkilö on jatkanut kiltatoiminnan mukana ja auttanut lukuisissa tapahtumissa ja projekteissa. Vuoden näkyvimmät tulokset ovat kuitenkin 20-vuotishistoriikin päätoimittaminen ja AS-näyttelyn järjestäminen.

### Kultaiset pränikät
### 2002
Ensimmäisten präniköiden tärkein myöntämisperuste oli ns. AS- henki, johon kuuluu auttamishalu ja omistautuminen niille asioille, jotka tehdään (ratkaisevaa ei ole meriittien ja virkojen määrä, pränikkää ei saada ranskalaisilla viivoilla). Näiden viiden henkilön AS-henkisyyttä tuskin kukaan heidät tunteva epäilee.

#### Pinja Korkela
Ensimmäinen Kultainen Pränikkä menee henkilölle, joka aloitti opiskelunsa ensimmäisten AS-opiskelijoiden mukana vuonna 1997. Häneen on aikanaan kiteytynyt koko AS:n henki. Hän uhrasi suunnattomasti voimavarojaan AS:n hyväksi jo silloin kun kilta oli vielä vain pieni kaukainen kuvajainen nykyisinkin jo vanhojen toimijoiden mielissä. Mutta hän ei pelkästään käyttänyt suunnattomia määriä aikaansa saadakseen kiltatoiminnan pystyyn, vaan hän loi omalla persoonallaan perustan AS-hengelle.

Hänen vaikutuksensa näkyy vielä vuosien kasvun ja kehityksenkin jälkeen kiltahengessä ja tavassa tehdä asioita killassamme. Hänen omistautumisestaan kiltatoiminnalle kertoo, ehkäpä jotain myös se, että hän aikoinaan jopa opetteli ulkoa kaikkien phuksiensa nimet ja kotiosoitteet.

Hän on AS:n ensimmänen phuksiwaari ja killan ensimmäinen puheenjohtaja, Pinja Korkela.

#### Paula Savioja
Toisen Kultaisen Pränikän saaja on ollut yhteisömme aktiivinen jäsen koko sen lyhyen historian ajan. Hän oli yksi ensimmäisistä omista AS-isohenkilöistä, kun toinen vuosikerta AS-opiskelijoita aloitti opintonsa. Hän oli vahvasti mukana järjestämässä phuksitoimintaa ja ennenkaikkea merkittävästi mukana luomassa vahvaa AS-henkeä. Mutta paitsi killan pitkäaikainen toimija, hän on myös yksi killan todellisista teekkareista; aktiivinen, sivistynyt, myötätuntoinen, huumorintajuinen ja vauhdikas teekkariyhteisön jäsen.

Vastaavaa kaikki killan vuosikurssit kattavaa kunnioitusta ja arvostusta ei ole kukaan muu kiltalainen osakseen saanut. Ja ennen mitään muuta hän on kiltamme jäsen; yksi sen hengen luojista, yksi sen perustajista, kannattajista, johtajista ja edelleenkin yksi sen toimintaan osallistujista. Hänen vaikutuksensa tähän yhteisöön on korvaamaton.

Hän on killan aikuinen nainen ja ihminen jota arvostaa jokainen phuksista N:nnen vuosikurssin teekkariin asti. Hän on se ainoa ja oikea Buckefallos, Paula Savioja.

#### Antti Tapio
Kolmannen Kultaisen Pränikän saaja on yksi kiltamme perustajajäseniä ja oli merkittävässä roolissa, kun kiltaa perustettiin syksyllä 1998. Hän oli heti ajatuksessa mukana ja yksi voimakkaimpia oman killan puolestapuhujia. Hän on yksi niistä henkilöistä, joita saamme kiittää siitä, että asiat on tehty tässä killassa hyvin alusta asti. Hän on aina tehnyt hommansa hyvin ja pitänyt kiltatoiminnan onnistumista tärkeänä, mutta ei kuitenkaan ole koskaan unohtanut huumoria. Ilman hänen innokasta ja leppoisaa persoonaansa yhteisömme olisi paljon köyhempi.

Hän on edustanut kiltaa lukemattomia kertoja eri tilaisuuksissa, varmasti yhteenlaskettuna enemmän kuin kukaan muu. Hän on yksi kiltamme perustavia voimia ja pitkäaikainen taustavaikuttaja monien käytännön asioiden sujuvuudessa. Ennenkaikkea hän on kuitenkin ansainnut kultaisen pränikän sen vuoksi, että hän on aina ollut valmis auttamaan muita ja on aina hoitanut kilta-asiat jämptisti.

Samanlaista kilta- ja teekkarihenkeä kuin Antti Tapiolla on, ei ole monella muulla.

#### Antti Pakonen
Neljännen Kultaisen pränikän saaja on toiminut killan hyväksi aktiivisesti koko opiskeluaikansa. Hän on ollut korvaamaton apu ja todellinen luottopakki monessa eri tilanteessa. Hän ei pelkästään tee sitä, mitä pyydetään vaan hän tekee sen myös äärimmäistä huolellisuutta nuodattaen. Hän ei ole koskaan jättänyt kiltaa pulaan.

Hänen hallituskaudellaan tiedotus kusi harvinaisen vähän ja hän on niittänyt mainetta sinipukuisena lenkkeilijänä jo useamman kerran.

Eräs hallitukselle tullut ehdotus meni koko pituudessaan näin: "Pränikkä Paksulle. Jämpti, pyyteetön ja jatkuva toiminta killan eteen, killan pakonen."

#### Tuomas Kangasluoma
Viides henkilö, jolle killan hallitus päätti myöntää Kultaisen Pränikän oli heti phuksisyksynsä alussa innokkaasti mukana kiltatoiminnassa ja perustamassa meille omaa kiltaa. Jo alussa oli selvää, että hän on valmis kantamaan vastuuta AS:n asioista.

Kun kilta sitten perustettiin vuodenvaihteessa 1998-1999, hän siirtyi asepalvelukseen. Ilman armeijaa hän olisi ollut itsestäänselvä valinta ensimmäiseen hallitukseen. Heti syksyllä hän istuikin aktiivisesti hallituksen kokouksissa ja hänen tarjoamansa apu kiireisen hallituksen syyskaudella oli korvaamatonta.

Hän on ollut killan vastuullisimmissa viroissa, mutta silti näiden virkojen luettelu antaa vain kalpean aavistuksen siitä, kuinka paljon työtä hän on AS:n vuoksi tehnyt. Killan koon ja aktiivisten toimijoiden määrän vuoksi killassamme on tyypillisesti autettu muita ja tarvittaessa tehty töitä "ristiin" muiden vastuualueilla. Erityisen kirkkaasti tämä näkyy hänen toiminnassaan.

Tuomas Kangasluoma onkin ansainnut kultaisen pränikän juuri siitä yksinkertaisesta syystä, että kenenkään muun killan eteen tekemä työpanos ei ole edes verrattavissa Tuomaksen tämän yhteisön eteen tekemään pyytettömään työhön.

### 2003
Vuonna 2003 pränikät haluttiin antaa henkilöille, jotka ovat jo kiltauransa loppuvaiheessa. Vastuunkantamista haluttiin korostaa: vaikka on hienoa ilmestyä aina pelastamaan hädän hetkellä, vaikkei ole sitoutunut mihinkään, haluttiin arvostaa myös sitä, että on luvannut tehdä jonkin työn.

#### Leena Salo
Kuudennen pränikän saaja ei ole koskaan tehnyt töitä nostaakseen itseään jalustalle. Hän on todellinen kiltahengen rakentaja ja on toiminut killan edustajana suuremmissakin ympyröissä. Hänen panoksensa killan varhaisen historian taltioijana on korvaamaton.

Leena Salo ei jää pohtimaan "jonkun tarttis tehdä jotain", vaan tarttuu toimeen itseään säästelemättä ja tekee sen hymyssä suin.

#### Joonas Varso
Seitsemännen pränikän saaja on ollut mukana aktiivisesti kiltatoiminnassa alusta lähtien ja on edelleen osa kiltayhteisöä isällisine neuvoineen. Hän on ystävällinen kaikille vuosikurssiin katsomatta ja on aina valmis auttamaan. Hän on tehnyt myös paljon työtä killan suhteiden yhteistyötahoihin luomisen eteen.

Hänellä oli suuri vastuu killan oman toiminnan käynnistämisessä ensimmäisenä sisämestarina, mutta parhaiten hänet tullaan muistamaan yhdestä asiasta: hän piti huolta meille kaikille niin rakkaista Konteista usean vuoden ajan ja järjesti monia ikimuistoisia tapahtumia konteilla. Hän on killan joulupuuron keittäjä, Joonas Varso.

### 2004
Hallitus mietti pränikän antoperusteita pitkään. Miten punnitaan erilaisten ihmisten erilaiset työpanokset ja miten valitaan erilaisten ehdotusten perusteella ne ihmiset, jotka ovat pränikkänsä ansainneet. Lopulta päädyimme painottamaan, kuten aikaisempinakin vuosina, AS-henkeä. Tämä henki ilmenee hallituksen mielestä toiminnan asenteessa. Tässä killassa tehdään yhdessä, positiivisella asenteella ja toisia auttaen.

#### Tomi Savolainen
Järjestyksessään kahdeksannen pränikän kilta haluaisi luovuttaa henkilölle, joka on ollut mukana killan toiminnassa jo sen perustamisesta alkaen. Nykyäänkin hänet voi vielä silloin tällöin bongata killan tapahtumista ja violetti haalarikaan ei ole jäänyt kaappiin pölyttymään, vaikka osasto onkin opiskeluvuosien aikana päässyt vaihtumaan. Hänen päässään on syntynyt monta hullua ideaa, joiden vaikutus näkyy kiltamme toiminnassa vieläkin ja hänen panostustaan mm. legendaarisilla 0- vuotissitseillä vanhemmat tieteenharjoittajat muistelevat yhä haikeina. Hän on tullut auttamaan monesti myös silloin, kun apua ei ole osattu tarpeesta huolimatta pyytää ja hänen luova panoksensa on näkynyt niin Kultaisessa tomaatissa kuin eri Stimulaatioissa vuosien varrella. Tämä mies on kiltamme ensimmäinen emäntä, Tomi "TC" Savolainen.

#### Tuomas Kiikka
Yhdeksännen pränikän saaja on aina ollut yksi kiltamme ahkerimmista sitsaajista. Eikä pelkästään juhlijana vaan myös järjestäjänä. Jo phuksivuonnaan hän oli melkeinpä korvaamaton apu silloiselle hallitukselle. Kun hän lupasi tehdä jotain, muut saattoivat luottaa, että se myös tulee tehtyä. Vaikka toimarivuosi oli työn täyteinen, lähti hän vielä hallitukseen - kahdesti.
Hallitusvuosiensa jälkeenkin hän on ollut monessa puuhamiehenä ja auttanut nuorempiaan niin killan sisä- kuin raha-asioissa.

Eräs hallitukselle tullut ehdotus alkoi näin:
"Teekkaritoimintaan kuuluu monia asioita. On yhteistyötä ja vastuunkantamista. On hauskanpitoa ja ongelmien ratkomista. On kaljakorien kantoa ja phuksityttöjen iskemistä. Tuomas Kiikka on tehnyt tätä kaikkea."

### 2005
Tänä vuonna killan hallitus on päättänyt jakaa kaksi kultaista pränikkää. Kultaisten präniköiden saajat ovat tänä vuonna kaksi erilaista toimijaa, jotka ovat olleet valmiita kantamaan vastuuta yhteisistä asioista ja yhäkin tarvittaessa ovat valmiita toimimaan pyyteettömästi killan eteen hyvällä asenteella. AS- henkisyys on perinteisesti ollut vahva argumentti Kultaisia Präniköitä mietittäessä ja tänäkin vuonna hallitus on pitkien pohdintojensa jälkeen tullut tulokseen, jossa hyvä yhteishenki ja auttamishalu ratkaisivat Präniköiden saajat.

#### Maija Ahotupa
Killan kymmenennen Kultaisen Pränikän saa henkilö, joka aloitti kiltatoimintansa fuksivuonnaan nyt jo kuopatussa Abi-lobbarin virassa. Killan toiminta kiehtoi häntä sen verran paljon, että hän lähti hakemaan ja pääsikin vastuulliseen SuurPhuksin virkaan. Tästä tie jatkui tomeraksi puheenjohtajaksi. Hänen puheenjohtajavuoden voidaan katsoa olleen viimeinen, kun kilta oli vielä "nuori pienokainen". Tämän jälkeen kilta siirtyi jo varsin seesteiseen ikään. Killassa toimimisen jälkeen hän toimi aktiivisesti vielä TKY:nkin tehtävissä. Killassa hän näkyy yhä tänäkin päivänä vaikka muuten on järjestöuransa lopettanut.

Hänen aktiivisimpana toiminta-aikanaan kiltaa kehitettiin paljon, vain muutamia maintakseni, pränikät ohjesääntöineen saatiin aikaan. Samoin killan rekisteröityminen. Eikä sovi unohtaa, että puhistelunsa ohessa hän ohjasti fuksinsa wappuna fuksipeijaisten kolmannelle sijalle. Ja on hyvä muistaa, että myös viime vuonna valmistuneen killan lipun valmistelu lähti liikkeelle hänen ponnestaan.

Hän on henkilö, jonka luokse on aina voinut mennä juttelemaan ja yleensä jutusteluista on vielä tullut hyvälle tuulelle. Lyhyesti sanottuna hän on osallistunut positiivisella asenteellaan kiltatoiminnassa lähes kaikkeen mahdolliseen, mitä killasta on suinkin löytynyt. Killan hallitus on päättänyt luovuttaa Kultaisen Pränikän Maija Ahotuvalle.

#### Antti Pohjoranta
Järjestyksessään yhdennentoista Kultaisen Pränikän saa henkilö, jota tapaa kiltahuoneella usein vieläkin. Huolimatta siitä, että ihmiset ovat ympärillä vaihtuneet, hänen toimintaansa killassa se ei ole haitannut millään tavalla. Päinvastoin, hän on suhtaunut uusiin tulokkaisiin aina positiivesti ja avoimesti.

Tämä liehuletti on tehnyt killassa yhtä sun toista, "här och där" ja kaikenlaisia virkojakin on tämän herrasmiehen takkiin tarttunut, niin killan hallituksessa kuin toimihenkilönäkin. Kaikkia mahdollisia virkoja enemmän merkitsee tässä henkilössä asuva AS-henki. Positiivisella mielellä tämä toimelias kiltalainen on aina valmis auttamaan, olipa kyse sitten äänentoistolaitteiden lainaamisesta, lattian luuttuamisesta, musiikillisesta tarjonnasta lukuisiin killan tapahtumiin, i:n pisteiden etsimisestä Tallinnan laivaterminaalin lattialta tai vaikka kiltalehden teosta yön pimeinä tunteina. Hommat hoituvat tunteella ja rennosti, välillä leväten vaikka selkä kaarella penkin käsinojalla.

Hän on ollut kiltatoiminnassa mukana ainakin N vuotta, joiden aikana moni muu kiltatoimija on siirtynyt muihin haasteisiin. Kiltatoimintaa ei ole myöskään estänyt eräänä vuonna vajaan 8000 kilometrin välimatka killan varsinaiseen toimintaympäristöön. Tämä henkilö on tänä vuonna, ja tänäänkin, tullut tunnetuksi huojuvista, mutta pitkistä aasinsilloistaan. Hänen asenteestaan voi jokainen kiltatoimija ottaa mallia, hän on Antti "Pohjis" Pohjoranta.

### 2006

#### Niilo Lohikoski
Järjestyksessä kahdestoista Kultainen Pränikkä menee henkilölle, joka on hyvällä asenteellaan ja iloisella hymyllään piristänyt monen päivää.

Hän viihtyi kaksi vuotta killan hallituksessa, joista ensimmäisen edustusmestarin paikalla. Tänä vuonna hän keräsi mainetta koko TKY:n piirissä tehtävälleen omistautuneena. Hän edusti mahdollisuuksiensa mukaan ja yhteensä vuosijuhlia tulikin kierrettyä pöytäkirjojen mukaan ainakin kahdeksan kappaletta. Toisen hallitusvuotensa hän oli yrityssuhdevastaavana kehittämässä nuoren killan suhteita yrityksiin. Tämän vuoden peruja on mm. killan yrityssuhdetietokanta, joka on käytössä edelleen.

Vaikka sankarimme häipyi ulkomaille hetkeksi, ei hän jättänyt kiltaa vaan raportoi säännöllisesti maailmalta. Sieltä palattuaan hän innostui ryhtymään killan toiseksi ulkkarivastaavaksi. Urotöistä mainittakoon myös hänen ideansa pohjalta lähtenyt solusuunnistus, joka on säilynyt killan tapahtumien joukossa vuodesta 2002 lähtien. Lisäksi jotkut muistavat hänen viihdyttäneen yleisöä killan poikabändin, The Boyzszahin riveissä, sekä killan ensimmäisen esittelyvideon tekijäkaartista. Vaikkei hän olekaan niittänyt mainetta ruuanlaittotaidoillaan, on hän myös tuttu naama sitsien järjestelyporukoista.

Kaiken tämän ohessa kiltalaiset ovat myös seurailleet hänen tasoituksensa kehittymistä vuosien saatossa sekä edesottamuksia ammattiainekerhon GRAK:in puolella. Tällä hetkellä tuon yhdistyksen puheenjohtajana toimiva Niilo Lohikoski on pränikkänsä ansainnut.

#### Jukka Martikainen
Kolmastoista Kultaisen Pränikän saaja on yhtä kotoinen kuin lempitohvelit tai sunnuntaihesari. Yhtä sympaattinen kuin Puff-lohikäärme, vaikkei paperista olekaan. Yhtä kaunissointinen kuin seireenin laulu Odysseuksen matkareitin varrella.

Odysseusta lähenteleviä matkoja tämä herrasimes todellakin on tehnyt. Ei ole kerta eikä kaksikaan, kun Fiat(tm), Nissan(tm) tai Micra(tm) on hurahtanut käyntiin ja vienyt joukon krapuloivia killistejä sinne missä pippuri kasvaa - ja tuonut myös takaisin yhtä kokemusta rikkaampana.

Ennakkoluulottomuus yhdistettynä erittäin miellyttävään huolettomuuteen onkin killan oman soittoniekan eniten leimaava piirre. Koskaan ei hänen tiedetä torjuneen ketään seurastaan, ja siitä, että häntä on helppo lähestyä, kertoo parhaiten se aASisukupolvien määrä, joka hänet on opiskeluaikanaan oppinut tuntemaan. Hän on se pitkä ja hymyilevä kaveri, joka on läsnä lähes kaikkialla - kuitenkaan tuomatta itseään esille tai viemättä huomiota turhaan sen keskipisteeltä. Juhlien keskipisteessä tämä herra on kuitenkin ollut, vieläpä luvan kanssa. Useana vuonna lukkarina toimiessaan on hän juurruttanut laulukulttuuria kiltaan, mutta myös rikastuttanut sitä tuomalla uusia lauluja repertuaariin omilta retkiltään.

Nykyisestä huolettomuudestaan huolimatta esittämämme henkilö opittiin kuitenkin tuntemaan huolehtivana isäntänä, joka itselleen uudella tavalla otti vastuuta, toimien tämän jälkeen vielä vuoden smurffina, kun suurin osa hänen hallitustaan oli jo lähtenyt vihreämpien luottamustoiminurmien äärelle. Myös ASkin muutossa tämä Ainoa Oikea ASkivahti oli korvaamaton visionääri - lukemattomat pitkät illat ovat muokanneet sisustuksen ja viherkasvit sisältävän ASkin sellaiseksi kuin se tänä päivänä on. Tärkein sisustuselementti on kuitenkin mies itse; sen verran usein hän siellä aikaa viettää, nokkahuilu iskuun viritettynä.

Henkisen puolen peilaamiseen on GT tarjonnut omat sivunsa - joita tämä mies on ahkerasti täyttänyt, äärimmäisen rohkeasti omalla nimellään hyvin henkilökohtaisista asioista kirjoittaen. Myös tämä on tuonut hänet entistä läheisemmäksi meille kaikille.

Killasta tuskin tällä hetkellä löytyy toista samanlaista kaveria, joka osaisi olla niin oma valloittava itsensä. Yksin työmäärä, jonka hän on mukisematta killan eteen tehnyt, oikeuttaisi hänelle pronssisen Fiat-patsaan TUASin parkkikselle. Tänään tyydymme osoittamaan kiitollisuuttamme Kultaisen pränikän muodossa, jonka luovutamme miehelle, joka on legenda jo eläessään, Jukka Martikainen eli JUKSTE.

### 2007
#### Meeri Nieminen
Harva meistä on ampaissut yhtä ennakkoluulottomasti ja reippaasti mukaan kiltatoimintaan kuin tämä hymyllään sydämiä sulattava AS:n kasvatti. Hädin tuskin vuottakaan opiskeltuaan hän oli jo abi- infossa houkuttelemassa uusia kasvoja osastomme ja killan pariin, ylpeästi violettia haalariaan kantaen. Tuona samaisena vuonna, vielä ollessaan itsekin phuksi, hän otti aASilauman hellään huomaansa emännöidessään killan tapahtumia. Emännän pesti oli vasta lämmittelyä tälle neitokaiselle; sitä seuraavana vuonna nähtiin puheenjohtajan kruunun somistavan hänen kutrejaan.

Ilmeisesti hän ei puhiksena ollessaan kokenut saavansa tarpeeksi palstatilaa Kultaisesta Tomaatista, joten seuraavaksi hän astui kiltalehden päätoimittajan saappaisiin. Vuosien mittaan olemme saaneet lueskella hänen hengentuotoksiaan identiteettikriiseistä ja jouluostoksista parisuhdevinkkien kautta pinjansiemeniin.

Vaikka hän ehti vaihtaa osastoa ja jo valmistuakin, riittää hänen loppumaton intonsa yhä killan toiminnan seuraamiseen ja sen tapahtumissa pyörimiseen. Oivan mahdollisuuden gyyläämiseen on tarjonnut killan jatkuvuustoimikunta, jonka jäsenenä ja myöhemmin puheenjohtajana hän on toiminut.

Tätä teekkarihenkeä täynnä olevaa diplomi-insinööriä ei ole vaikea saada naksuttamaan yhtä nopeaa ja vähäsyöntistä, suunnittelemaan hämmentävää teletappispektaakkelia tai perustamaan Suomeen Naapurikyttääjien yhdistystä tai Accenturelle kimblekerhoa. Konsulttina hänen ajatuksensa saattavat tosin ajoittain johtaa keskeltä ei- mihinkään. Toivottavasti saamme kuulla hänen hihitystään killan tapahtumissa vielä jatkossakin. Loppuun lainaus hänen omasta kirjoituksestaan GT:n puhispalstalta: "Minulle suurin palkinto kiltatoiminnassa tulee siitä, että saa olla osa yhteisöä, jossa niin moni on valmis tekemään pyyteettömästi töitä yhteisen hyvän puolesta. Se on kaunista." Mielestämme Meeri Nieminen on toteuttanut sanojaan Kultaisen Pränikän arvoisesti.

### 2008
#### Taru Laamanen
#### Lauri Kovanen
#### Juha Koppinen

### 2009
Killan hallitus päätti kokouksessaan 30/2009 myöntää kaksi Kultaista Pränikkää. Pränikän myöntämisperusteista arvokkaimmaksi katsottiin tänä vuonna pitkäkestoinen ja tinkimätön työ killan eteen ja erityisesti vahva osallistuminen killan toimintaan myös sen jälkeen kun hallitusvuodet jäivät taakse. Oheiset tekstit ovat vapaasti mukailtuja otteita puheenjohtajan puheesta vuodelta 2009.

#### Emmi Turanlahti
Vuonna 2009 ensimmäinen Kultaisen Pränikän saa henkilö, jonka kilta-cv:ltä ei mittaa puutu. Jo phuksina hän päätti, ettei kevyt aloitus pienellä toimarinakilla ole häntä varten ja päätyi suoraan vallan keskiöön, killan hallitukseen. Ensin emäntänä hän järjesti mitä mahtavimpia saunailtoja ja pöytäjuhlia ja johti smurffilaumaansa ammattilaisen ottein valloittamaan tukkujen tuntemattomia luolaholveja ja sitsitilojen synkeitä syvänteitä pitäen samalla isäntänsä kurissa. Seuraavan puolentoista vuoden toimista salaisimmat ovat jo painuneet sen erään tietyn yön kuohujuoman kuplaisiin muistoihin, mutta pulikoidessaan hyytävässä laajalahdessa seuraavana päivänä saattoi tämä henkilö todeta upean SuurPhuksivuotensa olevan onnellisesti takana.

Välillä hän poistui killan aktiivitoimijoiden joukosta tehtäviin ylioppilaskunnan puolelle, mutta palasi näyttävästi ja on sittemmin hoitanut useita toimarivirkoja ja toiminut aktiivisesti esimerkiksi erään mustavalkoista ruutukuosia suosivan seurueen riveissä. Tämä armoitettu askivahti, tiukka kiltakokousten puheenjohtaja, ikuinen lukkari, Australia-excun talkooruhtinatar ja sitsikulttuurin lämminsydäminen ystävä kirjoitti nimensä kultakirjaimin killan historiaan vastaamalla vuosi sitten killan kymmenvuotisjuhlavuoden juhlallisuuksien järjestämisestä. Hyvät naiset ja herrat, Automaatio- ja systeemitekniikan killan Kultaisen Pränikän numero 18 saa Emmi Turanlahti.

#### Kalle Kollin
Vuoden 2009 toisen Pränikän saaja ei esittelyjä kaipaa. Ei, hänen maineensa on kiirinyt kauas killan ulkopuolellekin. Vaan mistä mahtaa tuo henkilö sitten olla tunnettu? Ehkä siitä, että hän on aina paikalla siellä missä tapahtuu. Ehkä siitä, että hän uhraa kyselemättä ja empimättä aikaansa killalle. Tai ehkä siitä, että häntä on aina niin helppo lähestyä.

Oli miten oli, hänen kiltauransa alkoi railakkaasti phuksina ja dokumentoijana ja smurffina hän kantoi oman osansa kaljasta kekoon. Kerrotaan hänen kuorineen elämänsä ensimmäisen sipulinkin juuri killan tapahtumassa. Hänellä oli kuitenkin vielä unelma. Unelma päästä toivottamaan uudet phuksit yhtä tervetulleeksi kiltaan, kun mitä hän itse oli kokenut.

Tämän unelman hän pääsi seuraavana vuonna täyttämään kantaessaan suurphuksin viittaa menestyksellä. Muiden muassa minä (Antti Ilmavirta, pj 2009) itse olin hänen phuksinsa ja se, että seison nyt täällä, on vähintään osaksi hänen ansiotaan. Tuntevat hänet toki muutkin kuin hänet omat phuksinsa. Tällä henkilölle on takanaan niin monta vuotta ISOhenkilönä, että se on taatusti killan ennätys, ja suurphuksit tähän päivään asti ovat voineet luottaa, että hän järjestää rastin suunnistukseen kuin suunnistukseen.

Arwon juhlakansa. Voin vakuuttaa teille ettei ole sellaista hullua projektia mihin tämä henkilö ei lähtisi mukaan, puuta johon hän ei voisi kiivetä tai kasvia, jota hän ei voisi syödä. Hän ei ole ainoastaan innokas, vaan osaa myös innostaa muita ja häneltä voi aina pyytää apua.

Minulla on mitä suurin ilo ja kunnia myöntää Automaatio- ja systeemitekniikan killan järjestyksessään 19. Kultainen Pränikkä hienolle miehelle, joka on todellinen teekkarihengen ilmentymä, Kalle Kollin.

### 2010
Kultainen Pränikkä on killan arvokkain kunnianosoitus. Se voidaan myöntää killan nykyiselle tai entiselle jäsenelle erityisen ansiokkaasta toiminnasta killan tarkoitusperien hyväksi.

Hallitus on kokouksessaan 35 / 2010 päättänyt myöntää tänä vuonna kaksi kultaista pränikkää. (Mukailtu puheenjohtajan puheesta)

#### Antti "Deivid" Aspiala
Ensimmäinen präniköitävä on ollut killassa aktiivinen phuksivuodestaan lähtien koko opiskeluaikansa, joka ei ollut lyhyt. Kiltauraan kuului kaksi vuotta hallituksessa ja useita toimarinakkeja. Hänet on tunnettu muun muassa smurffina, kaksinkertaisena juomanlASkijana, säätömestarina sekä opintomestarina.

Tämä henkilö on aina hoitanut hommansa tunnollisesti ja ollut viimeisinäkin vuosinaan tapahtumissa mukana nostattamassa henkeä. Lisäksi hän on kiltalaisten kokemuksen mukaan ollut sellainen tyyppi, joka tulee auttamaan jos pyytää, vaikkei olisikaan missään nakissa asiaan liittyen. Hän ei pelkästään tee hyvin niitä tehtäviä, mihin lupautuu, vaan on tyyppi, josta kaikki pitävät.

Tämä kiharapää on legenda jo eläessään.

Valitettavasti Deivid ei päässyt tänne noutamaan pränikkäänsä, mutta se toimitetaan hänelle kun hän palaa takaisin maailmalta. Viimeisimmän Facebook-päivityksen mukaan hän on tällä hetkellä Katmandussa, Nepalissa.

#### Markus "Setä-Markus" Heimonen
Toinen präniköitävä on tullut tunnetuksi aikaansaavana henkilönä. Hallitusvuosiensa aikana hän määrätietoisesti kehitti killan toimintakulttuuria, ja osoitti kaukokatseisuutta aloittamalla killan rahastosijoitustoiminnan. Hän oli myös osaltaan kasvattamassa AS:ää nykyiseen asemaansa Otaniemen suurimpana pienenä kiltana.

Hänen uransa killassa on kestänyt verratten vähemmän aikaa kuin präniköitävillä yleensä. Kuitenkin näistä vuosista hän vietti vaatimattomat kolme hallituksessa, toistaiseksi ainoana tässä lajissa. Hän ei kuitenkaan unohtanut kiltaa siirtyessään ylioppilaskunnan palvelukseen, vaan osallistui edelleen aktiivisesti killan toimintaan toimiessaan TKY:n hallituksessa muun muassa viimeisenä puheenjohtajana.

Tämä Isä Aurinkoinen on poikkeuksellinen tekijä, joka täyttää Pränikän kriteerit vaivatta.

### 2011
Kultainen Pränikkä on killan arvokkain kunnianosoitus. Se voidaan myöntää killan nykyiselle tai entiselle jäsenelle erityisen ansiokkaasta toiminnasta killan tarkoitusperien hyväksi.

Hallitus on kokouksessaan 33/2011 päättänyt myöntää tänä vuonna kaksi kultaista pränikkää.

#### Tommi Forsman
Ensimmäinen pränikän saaja on todellinen pitkän linjan AS:läinen, joka on edustanut AS-henkeä niin lukuisissa killan viroissa kuin niiden ulkopuolellakin. Kahden huvitoimikunnassa vietetyn vuoden jälkeen hänet nähtiin vielä kahteen kertaan hallituksessa, säätömestarina sekä myöhemmin puheenjohtajana. Lisäksi tämä henkilö on ajanut opiskelijoiden etuja korkeakoulun suuntaan toimien usean vuoden ajan hal(l)opedinä sekä laitoksen harjoittelu- ja kv-neuvojana. Virallisten velvollisuuksiensa ulkopuolella hän on osallistunut lukuisiin projekteihin, kuten ulkomaanexcursioiden järjestämiseen sekä tänäänkin juhlia tahdittavan gongin rakentamiseen. Myös ASkissa hän on edelleen vakiokävijä.

#### Riikka Liedes
Toinen pränikän saaja on tehnyt näyttävän uran Otaniemessä niin killassa kuin sen ulkopuolellakin. Heti phuksina hän lähti rohkeasti killan hallitukseen sihteeriksi ja ensimmäisestä vuodesta selvittyään heti sakkokierrokselle kasvattamaan uutta AS-sukupolvea SuurPhuksin tehtävässä. Näiden tehtävien jälkeen tämä henkilö on toiminut useissa ylioppilaskuntamme viroissa, kuten teekkarijaoston ISOtirehtöörinä. Lisäksi hän on osoittanut kiitettävää mielenkiintoa yhteisten asioiden hoitamiseen toimimalla useamman kauden ajan TKY:n ja sittemmin AYY:n edustajistossa.

### 2012
Monet ovat tehneet paljon tämän killan eteen, mutta heidän joukostaan on noussut esille muutamia sellaisia henkilöitä, jotka ovat pitkän kilta-CV:n lisäksi antaneet kiltalaisille esimerkin siitä mitä on todellinen AS-henki. On tullut aika palkita kaikkein ansioituneimpia kiltalaisia killan korkeimmalla ansiomerkillä, kultaisella pränikällä.

Hallitus on kokouksessaan 30 / 2012 päättänyt myöntää kaksi kultaista pränikkää. (Mukailtu puheenjohtajan puheesta)

#### Antti "Ilmis" Ilmavirta
Tämä killisti vaalii aina hyvää kiltahenkeä ja teekkariutta. Hän on todellinen herrasmies, jossa kiteytyy toteamus “tavoistaan teekkari tunnetaan”. Tämä ei kuitenkaan tarkoita liiallista jäykistelyä, vaan hän on helposti lähestyttävä henkilö, joka on valmis tukemaan nuorempia killistejä laajoilla tiedoillaan aiheesta kuin aiheesta. Hän ei kerro nuorille toimijoille miten paljon paremmin asiat olivat ennen, vaan tukee heitä neuvoillaan, jotta asiat olisivat vielä paremmin tulevaisuudessa ja on siksi ansainnut nuorempiensa silmissä aivan erityisen aseman.

Jo phuksina hän osoitti tovereidensa kanssa aivan erityistä intoa ja teekkarihenkeä, osoittaen koko teekkariyhteisölle mistä Aivan Samassa on todella kyse. Tämän jälkeen hän on toiminut lukuisissa kiltatehtävissä eksyen hallitukseenkin pariksi vuodeksi, toisella kertaa killan puheenjohtajana. Erityisesti hänet muistetaan kuitenkin killan laulattajana ja laulukulttuurin vaalijana.

#### Jani Kautto
Vuoden 2012 toisen pränikän saaja on osoittanut aivan erityisiä ansioita toteuttamalla varmastikin satoja toinen toistaan erikoisempia ja hassumpia projekteja. Monet erikoislaatuisimmista ja betonisimmista vuosijuhlalahjoista ovat juurikin hänen käsialaansa. Hän on myös se tyyppi johon voi aina luottaa, kun tarvitaan joku hoitamaan kiireellisiä asioita killan puolesta. Henkilö joka näyttää esimerkillään meille kaikille mitä on todellinen yhteishenki ja toisten tukeminen omia vaivoja säästämättä.

Hänen ansiolistansa killan parissa on todella pitkä ja siinä näkyy oikea tekemisen meininki. Lukuisten toimaritehtävien lisäksi hän on toiminut hallituksessa rahastonhoitajana ja varapuheenjohtajana, mutta kaikkein parhaiten ainakin minä muistan hänet tyyppinä joka oikeasti näytti mistä sädiksen hommassa on kyse.

Kun killassa tarvittiin joku hoitamaan homma, hän oli se mies.

### 2013
#### Salla Ojala
Ensimmäinen pränikän saaja aloitti kiltauransa smurffina ja suuntautuikin sittemmin killan tapahtumatuotannon vahvaksi moniosaajaksi. Tämän Emäntänä IE:ssä toimineen killistin apu on ollut lukemattoman moneen otteeseen myöhemmille huvilaisille erinomaisen tärkeä tuki ja turva tapahtumia tehtäessä. Kilta on hänelle kiitoksen velkaa kaikesta siitä osaamisesta, asiantuntemuksesta ja hyvästä asenteesta, joita hän on tapahtumien järjestämiseen tuonut. IE:n lisäksi hän on vaikuttanut muun muassa ISOna, ASkissa, GT:ssä, Aikuisena Naisena, Wanhana Gyylänä ja tiedottajana, jossa hän muun muassa kehitti viikkomailikonseptin.

#### Antti "Mulppi" Kangasrääsiö
Toinen pränikän saaja on innostava, todellista teekkarihenkeä ilmentävä aASi. Hän on pitkän kiltauransa aikana tehnyt vähän kaikenlaista. Tämä sihteerinä hommat aloittanut henkilö on tullut tunnetuksi tekemisen meiningistä ja omalaatuisesta huumoristaan. Hänet tunnetaan kaikenlaisesta osittain yllättävänkin ohjelman järjestämisestä eri tilanteista. Sihteerin lisäksi hänen nakkilistaansa komistavat muun muassa lukkarin, TEKSAS rangerin, päätoimittajan ja puheenjohtajan pestit. Hän on laulumies, luolamies, hupiveikko ja hauskuuttaja.

### 2014
#### Antti-Ville Vaari
Ensimmäistä präniköitävää, tätä isohkoa herrasmiestä, voisi luonnehtia jonkilaiseksi legendaksi killassamme. Moni killisti muistaa hänet varmasti Säätömestarina tai Isäntänä, mutta tämä henkilö on toiminut myös suuressa määrässä muita virkoja - voikin sanoa, että tämän herran jäykkään ranteeseen tai pieneen punaiseen autoon voi aina luottaa.

Tekemisessään aina yhtä positiivinen ja avulias, tämä herra on ilahduttanut AS-kansaa omalla jäynähenkisellä asenteellaan ja iloisella mielellään jo vuosien ajan, ja luonut ympärilleen sellaista positiivista henkeä, jota tämä kilta tarvitsee. Tämä mies on todellinen uurastaja, joka auttaa ympärillä oleviaan aina silloin kun pystyy, muttei silti pidä kovaa ääntä itsestään.

#### Joonas Kröger
Toinen präniköitävä on tullut monelle tutuksi kovana KOPOilijana, jolla pysyy pää kylmänä ja ajatus selkeänä. Opintomestarina, useamman vuoden hallopedina ja lopulta killan puheenjohtajana toimiessaan hän on pitänyt vuosien ajan huolta siitä, että yhteydet laitokselle ja korkeakouluun pysyvät hyvinä, ja että opiskelijoiden ääni tulee esille.

Puheenjohtajavuonnaan hän tuli tunnetuksi jämäkkänä ja tunnollisena, mutta silti ystävällisenä ja lempeänä johtajana. Hänen kautensa aikana saatiin toteutettua mm. killan sääntöjen päivittäminen uuteen uskoon, vaikkakin kyseinen mies valittiin omien sanojensa mukaan “Johtamaan, ei lukemaan”.

Killasta hänelle on edunvalvonnan lisäksi ollut tärkeää myös kiltahuoneemme ASki, jota hän on hoitanut ensin ASkivahdin ja sitten ASkimestarin hommissa. Hänet voikin valmistumisestaan huolimatta nähdä välillä edelleen ASkissa juomassa kahvia ja rökittämässä ihmisiä änärissä.

#### Antti "Angra" Toivanen
Kolmas präniköitävä on oikea periaatteen mies, joka on oman kiltauransa aikana kerännyt todella suuren määrän pestejä GT:n päätoimittajasta Stimulantin kautta Opintomestariin, mutta hänen todellinen rakkautensa tuntuu kuitenkin sijaitsevan tiskin toisella puolella. Tähän mennessä hän onkin viettänyt ennätykselliset neljä vuotta huvitoimikunnan riveissä, joista yhden vuoden itse tiukasti ja määrätietoisesti johdossa killan Isäntänä.

Tämän herran aktiivisuus ei kuitenkaan jää vain pelkkien toimikuntien sisään. Oli tilanne sitten mikä hyvänsä, löytyy häneltä aina sekä halua että aikaa auttaa kanssakillistejään omien vastuidensa ulkopuolella. Tämän kiltti mutta jämäkkä herrasmies hoitaa hommansa - ja myös muiden hommat - aina huolellisesti, vastuuntuntoisesti ja sellainen pilke silmäkulmassa, mikä on teekkarille ja varsinkin aASille todella sopivaa.

### 2015
#### Konsta "sooda" Hölttä
Vuonna 2015 ensimmäisen kultaisen pränikän on ansainnut henkilö, joka on ollut toimittamassa kiltalehteämme GT:tä yhtenä sen aktiivisimmista vuosista. Lisäksi hän on toiminut ASkitoimikunnassa virallisesti kolme vuotta, joista viimeisen ASkimestarina toimikunnan johdossa. Hän on ollut mukana myöskin ASkin remontissa.

ATK-toimikunnassa tämä henkilö on toiminut huimat kuusi vuotta ja johtanutkin toimikuntaa näistä kaksi vuotta. Hän kantaa edelleen avainnipussaan VaKon avainta siltä varalta, että killan serveri päättää sanoa sopimuksensa irti kesken kaiken ja tarvitaan joku pistämään se taas pystyyn.

Myöskin säätöpuolella tämä henkilö on ollut kantava voima muun muassa ASkiCamille jo pitkään. Tämä 07-phuksi on ollut säätötoimikunnan palveluksessa useamman vuoden. Lisäksi hän harrastaa säätöä muuten vain, aina ja kaikkialla, ilman syytä tai sen kanssa. Ja onhan hän toiminut sen vuoden hallituksessakin, Säätömestarina tietenkin. Valmistumisen lähestyessä tämä henkilö siirtyi isommista vastuunakeista killan yhdeksi aktiivisimmista dokumentoijista

#### Rosa Leinonen
Toisen jaettavista kultaisista präniköistä on ansainnut henkilö, jolla on takanaan pitkä ja monipuolinen kiltaura niin virkavuosissa kuin toimikunnissakin mitattuna. Hän on toiminut niin smurffina, spiidinä, lukkarina, ASkivahtina kuin TEKSAS-rangerina. Lisäksi hän jopa vaihdossa ollessaan kirjoitteli rakkaaseen kiltalehteemme.

Toimihenkilövirkojensa lisäksi tämä 08-phuksi on toiminut vuoden hallituksessa ja hänen SuurPhuksi-vuotensa perintönä kiltaan saatiinkin merkittävä määrä uusia aktiiveja. Hänet on myös usein nähty pyyteettömästi auttamassa milloin missäkin projektissa ilman, että se hänen virkaansa olisi mitenkään kuulunut.

Suurimman panoksensa killalle tämä henkilö antoi kuitenkin vasta jo valmistumisen uhatessa. Killan alumnitoiminnan organisoimisesta puhuttiin ensimmäisen kerran jo lähes kymmenen vuotta sitten, mutta vasta tämä henkilö tarttui härkää oikeasti sarvista, ehdotti vaalikokouksessa nimikettä Alumnimestari, lähti itse siihen ehdolle ja käynnisti alumniyhdistyksen perustamisen. Tätä henkilöä saamme kiittää siitä, että hän päätti laittaa alumnitoiminnan alkuun ja toimi myös alumniyhdistyksen ensimmäisenä puheenjohtajana asettaen toiminnalle sellaisen suunnan, että yhdistys tekee killan kanssa läheistä yhteistyötä.

#### Juho Sundin
Vuonna 2015 hallitus päätti yksimielisesti myöntää kolme kultaista pränikkää, joista viimeisen saa henkilö, joka on toiminut jo lähes luvattoman monessa virassa muun muassa huvitoimikunnassa, wanhainkodissa, stimulaatiotoimikunnassa sekä ASkitoimikunnassa. Hänen on usein nähty spontaanisti lähtevän tukkureissulle ASkin kaappeja täyttämään tai ilmoittautuvan sitseille vapaaehtoisesti töihin.

Kilta-aktiivisuuden lisäksi tämä henkilö on auttanut killistejä opinnoissaan toimimalla opintoneuvojana sekä valvonut opiskelijoiden etuja hallopedinä muutaman vuoden. Hänestä suorastaan huokuu AS-henkeä, sitä että autetaan muita hyvällä meiningillä. Lisäksi tämä 07-phuksi on toiminut sellaisissa hienoissa toimikunnissa, kuten asevelitoimikunta sekä NAKS, aASien kimbleseurue.

Tänä vuonna hänet tunnetaan myös kiltahistorian kenties pisimmästä nimikkeestä, puheenjohtajanryyppykaverinsuojavirkamestari. Tämä henkilö on myöskin viettänyt huimat kolme vuotta hallituksessa, eikä missään kevyimmissä tehtävissä vaan jo phuksina Isäntänä, heti perään SuurPhuksina ja muutaman vuoden tauon jälkeen vielä Puheenjohtajana.

### 2016
#### Laura Gröhn
Ensimmäinen kultaisen pränikän ansainneistaheistä on vaikuttavan kiltauran kartuttanut tunnollisuuden perikuva. Jo phuksivuotenaan 2010 hän aloitti vahvasti olemalla mukana järjestämässä Liukuhihnaa ja löysikin nopeasti paikkansa tapahtumajärkkäilystä hakemalla smurffiksi seuraavalle vuodelle. Kuten arvata saattaa, keittiö vei hänet mukanaan myös seuraavana vuonna, kun killan emännyys suotiin hänen harteilleen. Kahden vuoden ajan tapahtumien katsominen tiskin takaa luulisi väsyttävän jo kenet tahansa, mutta ei häntä. Huikean emännyysvuotensa jälkeen hän päätti nimittäin lähteä stimulantiksi järjestämään killan vuosijuhlat.

Joskus on kuullut sanottavan, että Stimun järkkääminen on hyvä wanhan IEläisen jäähdyttelynakki. Hänen kohdalla minkään sortin jäähdyttelyä ei kuitenkaan ollut havaittavissa vaan päinvastoin. Kilta näki hänet vielä kahtena seuraavana vuonna killan hallituksessa ensin rahastonhoitajana ja seuraavaksi puheenjohtajana.

Mutta edes puheenjohtajuuden taakka ei lannistanut tätä killan äitihahmoa. Vielä tänäkin vuonna hän on antanut panoksensa killalle olemalla mukana Stimulaation järjestämisessä muutamasta muusta toimarivirasta puhumattakaan.

#### Ville Tissari
Illan toisen kultaisen pränikän saa henkilö joka ei esittelyjä kaipaa. Tämä -10 phuksi on ollut järjestämässä niin Stimulaatiota, tekemässä kiltalehteä kuin tarkastellut killan toimintaakin. Hänen kädenjälkeään on esimerkiksi killan puolivuotisjuhlan Eskalaation luominen, joka järjestettiin tänä vuonna toista kertaa. Kilta muistaa tämän henkilön myös sitsien kestosuosikkiohjelmanumerosta ja periksiantamattomasta “can do” asenteesta.

Vuolaan kulttuurillisen työn lisäksi tämä henkilö otti jo phuksina haasteen vastaan lähtemällä killan emännäksi. Hallitushommat jatkuivat kaksi vuotta myöhemmin ensin kulttuurimestarin ja seuraavana vuonna puheenjohtajan viroilla. Hänet tunnetaan rehtinä ja sanavalmiina edustushahmona joka työllään toi killan ulkosuhteet täysin uudelle tasolle. Tarinoihin tästä Otaniemen legendasta törmää yhä niin Itäisessä satamakaupungissa kuin Tampereellakin ja häneen myös monissa killan lauluissa viitataan.

### 2018
#### Sanna Halmkrona
Illan ensimmäinen kultaisen pränikän saaja on tehnyt killassa paljon kaikenlaista ja aina täysillä. Jo phuksivuonnaan tämä henkilö lähti killan hallitukseen, jossa hän toimi ahkerasti ja täsmällisesti sihteerin roolissa. Hallitushommat eivät jääneet vain kertakeikaksi, vaan tämä henkilö päätti jatkaa hallituksessa vielä kaksi vuotta, ensin kulttuurimestarin ja sen jälkeen Emännän roolissa. Tämä 2014 phuksi on antanut edellä mainituissa ja kaikissa muissa viroissaan kaikkensa killan toiminnan eteen.

Hallituksen lisäksi tämä monitoimikone on toiminut lukuisissa toimihenkilöviroissa lukkarina, kulttuurikisällinä ja kultaisena toimittajana. Hallitusvirkojen tapaan myös nämä tehtävät kyseinen henkilö on suorittanu kiittettävästi ja hyvällä hengellä.

#### Noora Salminen
Illan toinen kultaisen pränikän saaja on ollut killan toiminnassa mukana tiiviisti phuksivuodestaan lähtien hyppäämällä jo ensimmäisenä talvena yrityssuhdemestarin virkaan. Tästä hallitustie jatkui vielä kaksi vuotta Emännän ja Phuksikapteenin viroissa. Useiden hyvin hoidettujen hallitusvirkojen lisäksi tämä henkilö on aktiivisesti osallistunut melkeinpä mihin tahansa viralliseen ja epäviralliseen kiltatoimintaan, mukaan lukien toiminta tämän vuoden Stimulaatiotoimikunnassa.

Hallituksessa ja sen ulkopuolella tämä henkilö on huokunut tsemppaavaa asennetta ja hoitanut tehtävänsä aina tunnollisesti maaliin. Positiivinen asenne ja pohjaton jaksaminen on kannustanut myös muita tekijöitä kantamaan tehtävät kunnialla loppuun saakka.

### 2019

#### Karolina Itäinen
Ensimmäinen Kultaisen Pränikän saaja ei pidä itsestään kovaa meteliä. Hän on rauhallinen ja luotettava niin tekijänä kuin kaverinakin. Hän on monipuolisesti killassa enemmän taustalla toiminut, mutta ollut myös näkyvissä lukkarin tehtävissä. Juhlavuonna hän kantoi suuren vastuun, kun killan tulevaisuutta horjuutti lähes kolminkertainen liikevaihto sekä killan historian suurimman tapahtuman toteutumisen epävarmuus. Rahaliikenteen hoidon lisäksi hän hoiti juhlavuonna varapuheenjohtajan tehtävän kunnialla tavallista suuremmista vastuista huolimatta. Hän on Karolina Itäinen. 

#### Eero Santamala
Tämä pitkän linjan kilta-aktiivi on ehtinyt tehdä monenlaista. Hänet tunnetaan tekemisen ihmisenä, joka ei pelkää tarttua sen enempää työkaluihin kuin tekstieditoriinkaan. Vastuunsa hän on aina hoitanut ilman meteliä. Vuodet huvitoimikunnassa saivat jatkoa puheenjohtajana, jonka aikana uudistettiin niin ohjesääntöjä kuin killan organisaatiotakin. Valmistumisen jo häämöttäessä tulevaisuudessa lähti hän vielä juhlavuotta tekemään ja olikin takuumies 20. Stilliksen takana. Hän on Eero Santamala. 


### 2020

#### Roope Pääkkönen
Tämä kiltalainen on toiminut killassa pitkään ja ansiokkaasti. Hän on kannustava persoona, joka on reippaalla otteellaan ollut mukana edistämässä killassa tekemisen meininkiä. Hän on kantanut killassa vastuuta monella osa-alueella niin kulttuurin, liikunnan, kuin phuksikasvatuksenkin parissa. Hän on kantanut vastuuta sekä hallituksessa että sen ulkopuolella. Vielä valmistumisen häämöttäessäkin hän on ottanut tehtäväkseen tuoda killan laulukulttuurin uudelle vuosikymmenelle laulukirjatoimikunnan päätoimittajan roolissa. Hän on Roope Pääkkönen.
 
#### Severi Casserly
Tämä henkilö on tehnyt killassa niin paljon että siitä kirjoittaisi vaikka romaanin. Hän on aina valmis auttamaan, ja itsestään meteliä pitämättä hoitaa ja korjailee asioita kaikilla killan osa-alueilla. Jos olet joskus miettinyt, ”kukahan tuonkin pitkään rikki olleen asian on korjannut”, asialla on enemmän kuin todennäköisesti ollut tämä henkilö. Hän on phuksivuodestaan asti ollut kiltaa rakentamassa ja kanssakillistejä tukemassa, ja kantamassa killan lippua eteenpäin niin kuvainnollisesti kuin sananmukaisestikin. Hän kuuluu jo keittiön vakiovarustukseen lähes jokaisessa killan tapahtumassa, ja on sekä puheenjohtajana, ysvinä, säätömestarina, kuin yleisenä mouhonakin saanut aivan valtavasti aikaan. Hän on Severi Casserly.
 
#### Mari Pulkkinen
Tämä henkilö on ollut phuksivuodestaan asti kehittämässä kiltaa positiiviseen suuntaan. Hän on edistänyt killan toimintakulttuuria niin hallituksessa kuin toimihenkilönäkin, tehnyt kovaa työtä kiltalaisten hyvinvoinnin eteen esimerkiksi yhdenvertaisuustyöryhmässä ja toimihenkilökoulutuksia kehittämällä. Tämä killan tapahtumien korvaamaton järjestäjä on toiminut killassa IE:n puolella niin isäntä kuin smurffinakin. IE-vuoden jälkeenkin hän on ollut aina apuna, kun keittiössä sitä tarvitaan. Kilta on saanut ihastella hänen kättensä jälkeä myös Stimulaatiotoimikunnan johdossa, kuten olemme tänään saaneet todistaa. Hän on Mari Pulkkinen.

### 2021

#### Henri Toivola
Tämän kultaisen ansiomerkin saajan kädenjälki on näkynyt pitkään ja hyvällä lopputuloksella killan toiminnassa. Kyseinen henkilö on ajanut etenkin kansainvälisten opiskelijoiden etuja, auttanut kansainvälisiä opiskelijoita sopeutumaan kiltaan ja kehittänyt kiltaa kansainvälisestä näkökulmasta. Tämä henkilö on toiminut killassa muun muassa KV-ISOna, KV-kipparina, ASki vahtina ja TEKSAS yhteyshenkilönä. Kaikissa rooleissaan työskennellessään on tullut kuitenkin jotain yhteistä selville: se että tämä henkilö saa oma-aloitteisesti asioita tapahtumaan, joita ei välttämättä ole edellisinä vuosina ajateltu laisinkaan. Tämä kultaisen ansiomerkin saaja on killan TEKSAS ranger eli Henri Toivola.


#### Ville Eronen
Tämä kultaisen ansiomerkin saaja on edustanut killassa jo pidemmän aikaa täsmällisyyttä ja huolellisuutta killan asioden suhteen. Kiltauransa alkupuolella hän keskittyi ennen kaikkea opintoasioihin. Hän on toiminut opintomestarina sekä tullut tunnetuksi killan omana assarina, joka on aina valmis auttamaan kiltalaisia pääsemaan kursseista läpi. Hän on myös toiminut useiden vuosien ajan ensin informaattina ja sittemmin maisteri-informaattina. Opintopuolelta hän laajensi toimialuettaan killan hallinnon pariin. Toisena hallituspestinään hän toimi rahastonhoitajana, jonka jälkeen hän on siirtynyt toimimaan killan toiminnantarkastuksen parissa. Toiminnantarkastaja vuotenaan on toiminut erityisen läheisesti hallituksen tukena, jonka myötä killan hallinto on pystynyt nousemaan aivan uudelle tasolle. Tämä täsmällisyyden perikuva on tietysti Ville Eronen.

#### Akseli Konttas
Tämä kiltalainen on toiminut killassa pitkään ja ansiokkaasti. Hän on hoitanut aina kiltahommansa huolella ja hyvällä tekemisen meiningillä, joka tarttuu kanssakillisteihinkin. Tämä kiltalainen on aina valmis auttamaan muita, ja on luotettava tekijä niin yleisissä nakkihommissa kuin killan hallinnon ääressäkin. Tämän kiltalaisen kädenjälki on näkynyt korkeakoulun puolella edunvalvonnassa, ja killan sisällä rahakirstun hoidossa. Rahastonhoitajana hän päivitti killan rahahallintoa nykypäivään. Tuplahallitusvuoden jälkeenkin tällä kiltalaisella on riittänyt intoa uuden toimikunnan perustamiseen ennennäkemättömän retkitoiminnan muodossa. Hän on Akseli Konttas.


### 2022

#### Helena Kaisanlahti
Tämän kilta-aktiivin osallistuminen kiltatoimintaan on ollut laajaa ja pitkäaikaista: vuosien aikana hänet on löytänyt niin keittiöstä, kameran takaa kuin hallinnon parista. Vastuita on ollut paljon, mutta vielä enemmän tätä henkilöä kuvaa se, miten hän on ne hoitanut. Hän on lähtenyt mukaan kaikkeen toimintaan täysillä ja erinomaisella asenteella, jättämättä mitään puolitiehen. Hän on lämmin, aurinkoinen ja luotettava toimija, joka edistää kiltahenkeä ja luo ympärilleen hyvää ilmapiiriä, mitä ikinä tekeekään. Lisäksi hän on osoittanut työskentelyssään erinomaista harkintaa sen suhteen, milloin haastaa vanhoja tapoja ja uudistaa toimintaa, ja milloin ylläpitää perinteitä.Tämä killisti on jäänyt vielä hyvin hoidettujen IE- ja rahisvuosien jälkeenkin aktiivisesti kiltaan. Hän on toiminnantarkastamisen lisäksi ollut Kvartaalimestarina varmistamassa, että kilta saa arvoisensa 25. juhlavuoden. Tämä kiltalainen on tietenkin Helena Kaisanlahti.

#### Niina Tapanainen
Tämä kultaisen pränikän saaja on kiltavuosiensa aikana loistanut monissa tehtävissä killassa, sekä aivan killan näkyvimmillä ja keskeisimmillä paikoilla, mutta myös tehtävissä, jotka jäävät helposti huomaamatta. Hänet on vuosien aikana tavattu niin johtamasta killan viestintää kuin koko killan hallitustakin. 

Isoimpana ansiona tällä killistillä on ollut hänen panoksensa killan brändityön aloittajana. Muutaman viime vuoden aikana killassa on tapahtunut suuria muutoksia ja uudistuksia. Muutoksen keskellä voi olla vaikea nähdä sitä, mikä on muuttunut ja mihin suuntaan. Jälkikäteen tämä on kuitenkin helpompi huomata. Näkyvimpänä ja selkeimpänä on päivitetty ohjesääntöjä ja otettu esimerkiksi uusi Code of Conduct käyttöön, mutta työ on ulottunut paljon laajemmalle: killassa ollaan alettu entistä enemmän miettimään, miten asioita tehdään ja millaista ilmapiiriä killassa halutaan ylläpitää. Tämä henkilö on ollut avainasemassa sen pohdinnassa, millainen kilta haluamme olla.

Uudistunut kilta on laajan yhteisen työn tulosta, mutta ilman tämän henkilön panosta monia tärkeitä asioita ei olisi mietitty lainkaan, tai se olisi tehty paljon pienemmin kuin mitä nyt on tehty. Kilta olisi tänä päivänä varsin erilainen ilman: Niina Tapanaista.

#### Arttu Rintala
Tämä kiltalainen on vaikuttanut vahvasti niin killan tapahtuma- ja laulukulttuuriin kuin fuksitoimintaankin. Hän on onnistunut toiminnallaan luomaan kiltalaisille mahtavia kokemuksia ja muistamisen arvoisia elämyksiä, ja kohtaa jokaisen kiltalaisen aina yksilönä riippumatta ympäristöstä, tai tilanteesta.
Tämän AS:n ensimmäisen DSD Captainin johdolla on saatettu alkuun killan uusimman pääaineen onnistunut integroituminen. Hänen toiminnassaan englannin kieli ja kansainvälisyys on näkynyt fuksitoiminnan lisäksi myös killan tapahtuma- ja laulukulttuurissa. Tapahtumapuolella hän on antanut panoksensa sekä kansainvälisyyttä korostavana kulttuurimestarina että kaksinkertaisena ulkoexcursion järjestäjänä. Sekä lukkarimestarina että pitkäaikaisena lukkarina hän on ansioituneesti ollut luotsaamassa englanninkielisten laulujen asemaa luontevaksi osaksi killan laulukulttuuria, ja myös Aasinsillassa näkyy hänen kädenjälkensä.
Tämän killan ikioman DSDaddy pitää sitseillä tempoa yllä vaikka suuri puulasta kädessään. Hän on tietenkin Arttu Rintala.


### Hopeiset pränikät
### 2016
#### Aapo Oksman
Tämä ensimmäisen hopeisen pränikän saaja on tullut killassa tutuksi erityisesti säätökulttuurin kehittämisestä ja ylläpitämisestä. Tämän 2013 phuksin ansiosta meillä esimerkiksi oli käytössä nyt jo pois luovutettu Säätöneuvola. Suurimpana yksittäisenä projektina muistetaan wappuna 2015 Ulliksella nähty skumppaa kaatava robottikäsi, josta hän otti vetovastuun. Hän on ​Aapo “Eipou” Oksman​​!

#### Aapo Rantala
Tämä 2011 phuksi on toiminut monenlaisissa viroissa killassa ja tuo tapahtumaan kuin tapahtumaan mukavaa ja lämmintä henkeä nallekarhumaisella olemuksellaan. Hän on ollut myös jo pitkään lähtemätön osa killan laulukulttuuria ja toiminut tänä vuonna killan lukkarimestarina. Hän on ​Aapo “aikadilaatio” Rantala​​!

#### Juhana Kekoni
Tämä 2013 phuksi ehdotti vuosi sitten uutta toimikuntaa, jonka johtoon hän myös itse lähti. Toimikunta on osoittanut olevansa toimintakykyinen, eikä vähiten puheenjohtajansa takia. Hän on myös tallentanut liikkuvaa kuvaa killan toiminnasta ja hänen ansiostaan meillä onkin näyttää tuleville sukupolville niin dokumentti robokädestä kuin uusi phuksivideokin. Hän on Juhana “Keksi” Kekoni​​!

#### Matti Ojala
Tämä 2011 phuksi on ollut isossa osassa killan kulttuurin ja ulkosuhteiden kehittämisessä laajalla rintamalla. Yhtenä yksittäisenä asiana esiin nousee hänen toimintansa killan laulukulttuurin parissa. Tämä monivuotinen lukkaritoimikunnan jäsen on sanoittanut lukemattomia kappaleita, kehittänyt laulutapahtumia ja tietysti lukkaroinut sitseillä vuosia. Hän on ​Matti “Matson” Ojala​​!

#### Niilo Metsänen
Tämä 2012 phuksi on ollut tekemässä jo monia uudistuksia kiltauransa aikana. Hän on ollut isossa roolissa niin 2015 tehdyssä haalariohjesäännössä kuin syksyllä uudistetussa merkkiohjesäännössäkin. Lisäksi hän uudisti rohkeasti viimeisenä SuurPhuksina monia phuksitapahtumia. Hän on ​Niilo “Niba” Metsänen​​! 

#### Petri Niemelä
Tämä 2011 phuksi on kiltaurallaan ehtinyt moneen. Hän on ollut todella aktiivisesti mukana kaikenlaisissa säätöön liittyvissä projekteissa. Säätötoiminnan lisäksi hän on monivuotinen ASkitoimikunnan jäsen ja kehittänyt kiltahuoneestamme ASkista parempaa paikkaa sekä korjannut milloin rikkinäisiä sohvia, milloin rikkinäistä tekniikkaa. Hän on ​Petri Niemelä​​!

#### Bjarne Boström
Tämä 2007 phuksi on ollut mukana ​killan toiminnassa koko sydämestään useita vuosia. Hänen antaumuksellisuutensa on näkynyt etenkin säätökulttuurissa, ASkissa ja killan lautapelikulttuurissa. Tämä hyväsydäminen henkilö suhtautuu ihmisiin ennakkoluulottomalla asenteella. Hän on ​Bjarne “Bjakke” Boström​​!

#### Noora Vänttinen
Tämä 2011 phuksi tunnetaan edelleen omien phuksiensa keskuudessa äitihahmona, joka onnistui kasvattamaan edeltäneestä lähes tuplasti isomman phuksijoukon kunniallisiksi teekkareiksi. Hän tekee täysillä kaiken mihin ryhtyy ja siitä hyvä esimerkki on myös hänen päätoimittajavuotensa, jolloin GT:stä ilmestyi ennätysmäärä numeroita. Hän on ​Noora “Norri” Vänttinen​​!

#### Ville Harmaala
Tämä 2013 phuksi hoitaa hommansa aina tunnollisesti. Tämä on nähty monia kertoja, mutta erityisesti opintomestarivuonnaan hän edusti kiltaa useissa komiteoissa ja vastaavissa, ja tekikin enemmän kuin tarpeeksi koulutuspolitiikan eteen. Näkyvämpi rooli killassa hänellä on nykyisessä mediatoimikunnassa dokumentoijana, jonka kuvia on galleria täynnä. Hän on tietenkin ​Ville “Harppi” Harmaala​​!

#### Sami-Petteri Pukkila
Tämä 2013 phuksi on koko kiltauransa ollut mukana lähes kaikessa. Hänen apuunsa voi aina luottaa, oli kyse sitten asioiden kantamisesta paikasta toiseen, bileiden siivoamisesta tai hajonneen serverin korjaamisesta. Hän on tehnyt aktiivisesti töitä myös ATK-toimikunnassa ja tänä vuonna bittimestarina toimiessaan lähtenyt mukaan killan palvelinuudistusprojektiin. Tämä karvoistaankin tunnettu aasi on tietenkin ​MYLVARI​​!

#### Onni Lampi
Tällä 2013 phuksilla oli vankka kokemus yhdistystoiminnasta jo ennen kiltaan tuloa. Se on näkynyt huomattavana aktiivisuutena koskien erityisesti killan virallisia asioita ja toiminnan kehittämistä. Hän ei tyydy nykytilaan vaan haluaa asioiden olevan aina vähän paremmin. Hänen johdossaan killan ISOtoiminta ottikin ison harppauksen eteenpäin. Hän on ​Onni “Omnez” Lampi​​!

### 2017
#### Antti-Jussi Inkinen
Tehnyt huomattavan paljon työtä jo kahtena vuonna sen eteen, että ASkin palvelutaso on yksi Otaniemen kiltahuoneiden parhaista. Ollut myös tärkeässä roolissa nykyisen säätötoiminnan järjestämisessä.

#### Ville Kauhanen
Vienyt killan yrityssuhdetoimintaa paljon eteenpäin. Hoitanut Master of International Affairs:n virkaa hyvin ja saanut vaihto-opiskelijoita kiinnostumaan killasta. Lisäksi ollut mukana myös killan uusien nettisivujen kehittämisessä sekä serveriprojektissa.

#### Veikka Kähkönen
Tehnyt paljon työtä uusien nettisivujen eteen. Ollut vahvasti mukana myös säätötoiminnassa.

#### Paul Laihonen
Ollut monessa vastuullisessa virassa mm. ISOpomona ja rahastonhoitajana. Hoitanut tämän vuoden Stimulaatiota varmoin ottein.

#### Miika Lehtimäki
Tehnyt ASkin kehittämisen eteen paljon. Tehnyt killalle paljon grafiikkaa.

#### Juuso Mikkonen
Nostanut GT:n profiilia paljon, mm. tekemällä GT-webin. Suuri tekijä lyhyestä fyysisestä mitastaan huolimatta.

#### Eero Santamala
Hoitanut sekä isännän että puheenjohtajan hommat jämptisti.

### 2018
#### Riikka Nousiainen
Tämä 2014 phuksi on toiminut killassa erinäisissä toimihenkilöviroissa kiitettävästi jo useamman vuoden ajan. Kyseinen henkilö on toiminut huvi-, kulttuuri- ja yritysyhteistyön saralla ahkerasti ja kuluvana vuonna ottanut vastuulleen useamman vastuutehtävän. Nämä vastuutehtävät ovat näkyneet kiltahuoneen kehityksessä sekä TEKin ja Suomen automaatioseuran kasvaneena yhteistyönä.

#### Kaisa Hynynen
Tämä 2014 phuksi on toiminut monipuolisesti killan erilaisissa tehtävissä. Hän on tehnyt kaiken tunnollisesti, järjestelmällisesti ja kunnolla sekä ottanut muut hyvin huomioon. Tämä henkilö on toiminut muun muassa killan Emäntänä, somevastaavana ja Depressanttina. Tänä vuonna hän on ollut korvaamaton apu Opiskelijat Lintsillä -tapahtuman markkinoinnissa.

#### Jan Juvonen
Tämä 2013 phuksi on ollut mukana killan tapahtuma- ja kulttuuripuolella phuksivuodestaan asti aina tähän päivään saakka. Matkan varrelta löytyy juomanlASkijan, jäykkäranteen ja kultaisen toimittajan virkoja, sekä vuosi killan hallituksessa Isännän roolissa. Tämä henkilö on tänä vuonna johtanut juhlavuoden toteuttamista Stimulantin roolissa.

#### Titta Saari
Tämä 2013 phuksi on tehnyt pitkän kiltauran, josta merkittävän osan hallituksessa. Tämä henkilö on avoin kaikkia kohtaan ja huokuu AS-henkeä. Hän on hoitanut tehtävänsä innostuneella asenteella, osaavasti ja aikataulussa. Vuosien varrella hän toiminut Kulttuuri-mestarina, rahastonhoitajana ja puheenjohtajana.

### 2019

#### Roope Pääkkönen
Illan ensimmäisen hopeisen pränikän saaja on vaikuttanut vuosien ajan vahvasti niin killan kulttuurin kuin käytänteidenkin saralla. Hän on vienyt kiltaa askeleen eteenpäin kaikessa mihin on ryhtynyt. Hän on viihdyttänyt ja johdattanut kiltalaisia, mm. GT:ssä, sitseillä, rrrRankalla ja jopa jokaisen AS-phuksin ensimmäisenä päivänä Otaniemessä. Toivottakaamme lavalle ensimmäinnen hopeisen pränikän saaja - Roope Pääkkönen

#### Ville Eronen
Tämä täsmällisyyden ja luotettavuuden perikuva huolehtii siitä, että asiat hoidetaan aina kunnolla. Hän pyytämättä auttamassa kun tapahtumajärjestelyt on kesken ja osallistujat kolkuttavat ovelle tai kun käyt kolmatta kertaa samaa matikankurssia ja et ole katsonut opintosuunnitelmaasi sitten phuksikevään. Hän taistelee teidän puolesta koulun vääryyksiä vastaan, meidän opintojen puolesta. Hän on Ville Eronen.

#### Emma Riikonen
Tämän toistaiseksi enemmän taustalla toimineen kiltalaisen kädenjäljet ovat ehkä huomaamattomasti piristäneet killan ilmettä ja ulkoasua lähiaikoina. Hän on ollut olennainen osa uutta vahvaa somepresenssiä. Bittiavaruuden ulkopuolella silmämme ovat saaneet kiittää myös kauniista 20-vuotis historiikistä ja samaa silmänruokaa nautimme jopa tänään siellä pöydissänne. Tämän hopeisin pränikän saa - Emma Riikonen

#### Helena Kaisanlahti
Tämä toinen nouseva tekijä on ollut phuksivuodestaan aktiivinen ja innokas monella eri osa-alueella. Hän on osaltaan ollut mukana uudistamassa kiltaa abimarkkinoinnin osalta. Tämä henkilö on aina täysillä mukana ja täynnä räväkkää tekemisen meininkiä. Pränikän saa - Helena Kaisanlahti.

#### Taru Virtanen
Illan viimeisen hopeisen pränikän saaja luo puhdasta iloa ja lämpöä ympärilleen. Hän on positiivinen ja huolehtii siitä, että muilla on hyvä olla.  Tämä killan viimeinen tiedottaja toi myös viikoittain söpöt kissakuvat kiltalaisille. Hänen kanssaan on aina tehdä hommia on se sitten rankkaa työtä tai rankkaa huvia. Tämän hopeisen ansiomerkin saa - Taru Virtanen.

### 2020

#### Iivo Yrjölä
Illan ensimmäisen hopeisen ansiomerkin saaja on toiminut kulttuuri- ja liikuntatoimikunnan alaisuudessa usean vuoden ajan ja liikuttaen toiminnallaan useita killan jäseniä. Jo heti kiltauransa alussa hän näki killan killan liikuntatoimikunnassa kehitettävää ja tämä henkilö otti haasteen vastaan. Siinä hän on myös onnistunut. Onkin aika osoittaa hänelle meidän, killan, kiitokset liikuntatoiminnan kehittämisestä. Ansiomerkin saaja on Iivo Yrjölä.

#### Vesta Kulomaa
Tämä henkilö on tehnyt killassa monenlaista arvokasta työtä. Hän on toiminut killassa niin smurffina kuin myöhemmin Isäntänäkin. Hän on hallitusvuotensa jälkeen edistänyt killan toimintaa hyvällä asenteella dokumentoijana ja Stimulaatiotoimikunnan jäsenenä. Hänen lämmin innokkuutensa tarttuu taatusti läsnäolijoihin. Hän on Vesta Kulomaa.

#### Alex Korpela
Seuraava palkittava on ollut aktiivisesti mukana killan toiminnassa vaikka onkin myös muissa toimikunnissa ja järjestöissä ollut jäsenenä. Smurffivuoden jälkeen hän otti emännän hommat haltuun ja tänä vuonna ollut järjestämässä näitä juhlia! Stigulanttina hän on ollut tuomassa kiltaan uudenlaista pilke silmäkulmassa tapahtuvaa keskustelukulttuuria. Hän on Alex Korpela.

#### Juuso Määttä
Tämä henkilö on aina auttamassa, kun häntä tarvitaan. Hän on rauhallinen ja äärimmäisen luotettava kiltalainen, joka paneutuu sydämellä kaikkeen, mitä hän tekee. Hän on fuksista asti tehnyt kiltaan vaikutuksen nohevalla toiminnallaan, tehnyt erinomaista työtä ISOna, lukkarina, ja auttanut killan ulkoexcutoimintaa.  Hän on Juuso Määttä. 

#### Mikko Hokkanen
Tämä kiltalainen on toiminut killassa monipuolisesti eri tehtävissä niin hallituksessa kuin toimihenkilönäkin. Hän on tuonut kiltaan positiivista, hyvää tekemisen meininkiä. Aina ISOna toimimisesta lähtien hän on välittänyt aidosti phukseistaan ja ollut helposti lähestyttävissä. Hänen johdollaan ulkomailta tulleet opiskelijat tunsivat itsensä erittäin tervetulleiksi ja osallistuivat killan tapahtumiin sankoin joukoin. Hän on Mikko Hokkanen. 

#### Akseli Konttas
Illan toiseksi viimeisen hopeisen ansiomerkin saaja on kiltavuosiensa varrella keskittynyt killan toiminnan pyörittämisen kannalta tärkeimpään kokonaisuuteen, eli hallintoon. Hänen käsissään taikka taskuissaan on välillä ollut killan rahat ja myös killan jäsenten edunvalvonnan kehittäminen opintomestarina ja Hallopedinä. Hän on myös ollut huolehtimassa rakkaasta kiltahuoneestamme askivahtina ja hänen ansiostaan killan kululaskuja voi nykyisin tehdä sähköisesti. Kiitos Akseli toiminnastasi killan hyväksi.


#### Emil Huttunen
Illan viimeisen ansiomerkin saaja on toiminut aina fuksivuodesta lähtien hyvällä asenteella mukana killan toiminnassa, aina Otatarhan ajojen ajokista lähtien. Häntä kiinnosti killan ISO-toiminta ja päätyikin ISOpomon asemaan. ISOpomovuoden aikana esille tulleista haasteista huolimatta hän suoritti tehtävänsä kunniakkaasti loppuun. Pelkkä ISOilun ei kuitenkaan riittäny hänelle, vaan hän halusi myös kehittää yhteistyötä killan ja korkeakoulun välillä. Hän ottikin vastaan Opintomestarin viran, jota hän vieläkin kantaa. Emil, kiitos tekemästäsi työstä!

### 2021

#### Sakari Ropponen
Tämä kiltalainen on toiminnallaan esimerkillisesti edistänyt kiltakulttuurin kasvua ja kehittymistä. Hän on kulttuurimestarina ja myöhemmin lukkarimestarin virassa tuonut killan kulttuuri- ja laulutoimintaan uusia tuulia. Hän on ollut positiivisena vaikutteena kaikessa, mihin on killassa ryhtynyt. Lukkarimestarina hän on laulukulttuurin ylläpitämisen lisäksi nostanut killan lukkaritoimikunnan aktiivisuuden uudelle tasolle ja tehnyt lukkarina toimimisesta entistäkin palkitsevampaa. Tämä kiltakulttuurin monitoimimies on Sakari Ropponen. 

#### Ville Strengell
Tämä sosiaalinen, ystävällinen ja positiivista energiaa huokuva kaikille tuttu kiltalainen on pitänyt jo vuosia putkeen huolta siitä, että fuksit kokevat olonsa tervetulleeksi killassa, pääasiassa sinnikkään ja pitkäjänteisen ISOilun kautta. Jokainen kilta ansaitsee ihmisiä, jotka kurovat niin akateemisten kuin todellisten ikäluokkien väliset kuilut umpeen, ja yhdistävät kaikkia kiltalaisia oman joviaalin ja vastaanottavaisen luonteensa avulla. Hän on se pingispalloa viskova hymysuu, se naurava naama, joka keventää tunnelmaa ja rikkoo jäätä. Tämä aurinkoinen aASi on Ville Strengell.

#### Sampo Saloriutta
Tämä ikinuori kiltalainen on toiminut pitkäaikaisesti killan fuksitoiminnan ytimessä, ISOilemassa niin AIT kuin DSD fuksien kanssa. Hän on ollut aina valmiina tutustumaan uusiin kiltalaisiin heti kun he jalallaan astuvat Otaniemen nurmille. Hän onkin ollut usein ensimmäisiä kiltalaisia, jonka fuksit oppivat tuntemaan, vuodesta toiseen. Näin pitkäjänteistä omistautumista killan fukseille näkee harvoin. Silloin kun häntä ei näe hengailemassa fuksien kanssa, hänet voi löytää avustamasta IE:tä. Hän on myös ollut pilke silmäkulmassa edistämässä killan Kimble kulttuuria, mm. sen digitalisoinnin myötä. Tämä kiltalainen on Sampo Saloriutta.

#### Lassi Ihalainen
Tämä henkilö on aloittanut kiltauransa niin kuin moni muukin, ISOna. Tämän jälkeen hän kuitenkin lähti toimintaan jo aktiivisemmin ja päätyi hallitukseen Fuksikapteeniksi. Kipparina hän oli kehittämässä omaa pestiään sekä ollut merkittävänä tekijänä killan keskustelukulttuurin kehittämisessä muun muassa ottamalla selvää siitä, miksi asiat tehdään niin kuin ne tehdään ja miten ne voisi tehdä paremmin. Myös sitsejä hän on lukkaroinut ahkerasti omalla otteellaan. Lisäksi hän on ollut mukana luomassa kiltaan täysin uutta virkaa, Stigulanttia, ja näin antanut oman panoksensa killan kasvuun sekä innostanut myös muita luomaan uutta. Hopeinen ansiomerkki kuuluu Lassi Ihalaiselle.

#### Niina Tapanainen
Tämä kiltalainen on toiminut killan hallituksessa aktiivisesti ensin viestintämestarina ja tämän jälkeen vielä puheenjohtajana. Pieni pandemiakaan ei saanut häntä heittämään hanskoja tiskiin vaan hän hoiti virkansa koko killan edustajana kunnialla loppuun saakka. Hänen kädenjälkensä on näkynyt myös muualla killassa aina fuksivuodesta lähtien muun muassa ISOna, askivahtina ja apu-IE:nä. Tämän lisäksi hän on vetänyt brändityöryhmää, jonka tekemä työ on jo ja tulee varmasti vielä tulevaisuudessakin vaikuttamaan todella paljon siihen, miltä kiltamme näyttää ja miten siellä toimitaan. Hän on tietysti Niina Tapanainen.

#### Leia Nummisalo
Tämä henkilö on tehnyt kovasti töitä killan brändityön alkuvaiheessa ja työstänyt läpi yhden ensimmäisistä muutoksista brändityöhön liittyen, nimittäin uuden haalariohjesäännön. Hän oli yksi kiltamme tärkeimmistä tsemppareista läpi pahimman korona-ajan. Hän osoitti, että vaikeidenkin aikojen keskellä kilta pystyy uudistumaan ja kehittymään. Uudistamalla perinteitä omille fukseilleen ja perustamalla fuksikapteenivuotensa jälkeen myös aivan uuden retkitoimikunnan tämä henkilö on takuuvarmasti osoittanut ansaitsevansa hopeisen ansiomerkin kiltatyöstään. Hän on Leia Nummisalo.

#### Marcell Berta
This active and influential guild member has shown an encouraging example for all English speaking guild members to join events and find their own place in Aalto’s teekkari community. As a tutor this person is always ready to help and answer all questions thoroughly. Being one of the first English speaking hattivattis and culture committee members, this person has effectively shown the way for English speakers to join the guild’s committees. They have also had a strong influence in building and creating Digital systems and Design students’ culture and sense of community. This person is Marcell Berta

### 2022
#### Antti Regelin
Tämän hopeisen pränikän saajan tulisi hakea rahastonhoitajaksi, sillä se on ainoa hallintopesti, mikä häneltä vielä uupuu. Omien sanojensa mukaan häntä kiihottaa hallinto, ja tämän erityislaatuisen intohimon ansiosta moni asia tehdään tänä päivänä killassa äärimmäisen kunnollisesti.

Killan varapuheenjohtajana ja sihteerinä hän näki, että kasvava kilta tarvitsee uudenlaisen hallintorakenteen, ja oli avainasemassa luomassa sitä. Puheenjohtajana hän jatkoi killan kehittämistä johtamalla omalla esimerkillään keskustelukulttuurin muutosta avoimempaan ja rakentavampaan suuntaan. 
Tämä kiltalainen hohkaa itsevarmuutta ja auttaa muita löytämään sen itsestään. Hän tunnetusti välittömällä ja varmalla tavalla tarjoaa aina apuaan kiltalaisille, niin pienissä kuin suurissakin ongelmissa. Hän on tietenkin Antti Regelin.

#### Matias Vapola
Jo fuksivuonna tämä kiltalainen onnistui yhdistämään omat intohimonsa yrityssuhteisiin ja sijoituksiin niin, että koko kilta pääsi hyötymään siitä. Hän on sekä kehittänyt yrityssuhdetoimintaa että potkaissut käyntiin killan sijoitustoiminnan, minkä ansiosta killalla on nykyään oma sijoitusohjesääntö. Tämä sekä rahan-  että sitsiruoannälkäisiä kiltalaisia ansiokkaasti ensin yrityssuhdevastaavana, sitten IE:nä ruokkinut kiltalainen on Matias Vapola.

#### Tiia-Maria Hyvönen
Tämä aktiivisesti erityisesti uusien aASien parissa hommia paiskinut kiltalainen on aina enemmän kuin mielellään auttamassa ja hänen toiminnallaan on ollut ISO vaikutus kiltaan. Hänen kiltauransa alkoi smurffin ja ISOn tehtävistä. Pelkkä ISOilu ei hänelle kuitenkaan riittänyt vaan hän tarttui ISOmpiin saappaisiin siirtyessään ISOpomon rooliin. Rooli ei ollut koronan myötä helppo, mutta tämä tekijä päätti edistää killan ISOkulttuuria ISOvalan, AS:n omien ISOsitsien, ja fuksiryhmien sisäisten ISOhengausten muodossa. ISOpomovuoden jälkeen ISOilu on edelleen ollut tämän aktiivin sydäntä lähellä ja hänet voi löytää yhä puuhailemasta uusien opiskelijoiden kanssa maisteri-ISOna sekä toimimassa kiltayhteisön eteen ASki- sekä retkitoimikunnassa. Tämä killan suoranainen ISO-standardi on Tiia-Maria Hyvönen.

#### Jyri Kolu
Tämä aktiivinen kiltatoimija on ollut pitkään mukana usein taka-alalla, mutta silti hyvin tärkeissä tehtävissä. Kahden hallitusvuoden jälkeen hän on ottanut vastuuta killan IT-puolesta muun muassa killan nettisivujen ja ASkin tietotekniikan ylläpidon muodossa, ja edelleen vaikuttaa muun muassa säätömestarina sekä uusien nettisivujen arkkitehtinä. Hän on tietenkin Jyri Kolu.

#### Lotta Makkonen
Tältä kiltatoimijalta löytyy todella pitkä lista toimaripestejä usean vuoden ajalta. Nämä lukuisat pestit hän on hoitanut aina samalla aktiivisella ja tehokkaalla otteella ja mitään ei ole jätetty puolitiehen. Tämän killistin käsissä pysyy niin sipulinpilkkomisveitsi sitsikeittiössä, fuksitapahtumien punaiset langat tosi-ISOillessa, kuin näppäimistökin hänen oikolukiessaan ja kääntäessään killan tiedotusta. Taitaa tuo ISOmpien pirskeidenkin järjestäminen kiinnostaa, koska hänen ansiostaan pääsemme nauttimaan myös näistä juhlista tänä hienona iltana. Kiitos upeasta otteestasi kiltahommiin ja siitä, että tänään saamme juhlia - Lotta Makkonen!

#### Jenna Kerkkänen
Tämän palkinnonsaajan vitsit ovat niin huonoja, että ne itsessään ovat jo palkitsemisen arvoisia. Tämä kiltalainen tutustuttaa vuosi toisensa jälkeen uudet kiltalaiset kiltakulttuuriin lämpimästi ja persoonallisesti. Hänen toimintansa on killan henkeä uhkuvaa ja aurinkoista, ja harva jää häneltä moikkaamatta killan tapahtumissa. Hän on toiminut laajasti kulttuuritoiminnassa, ilahduttanut fukseja ISOna ja tänä vuonna johtanut lukkaritoimikuntaa. Huonojen vitsien ja hyvän kiltahengen kuningatar, Jenna Kerkkänen!

### RATAS-kunnianosoitukset
### 2021

#### Matias Varonen
Tämä kaksi vuotta aktiivisena ISOhenkilönä toiminut saa kiltalaiset liikkumaan, ja kokosi ASif urheilujoukkueen hurjaan nousuun keskellä pandemiaa. Kyseessä on tänään paikalle estynyt, jo toista vuotta liikuntavastaavanamme toimiva Matias Varonen tietenkin! 


#### Jenna Kerkkänen
Tämä kaikessa mukana ollut AS aktiivi toimii kolmatta vuotta ISOna, ja on aina menossa täysillä mukana. Olipa kyseessä mikä tahansa kiltatapahtuma, ELEC yhteistyön edistäminen tai retkitoiminnan edistäminen - Jenna on apuna. Seuraavan palkinnon saa killan oma Jenna Kerkkänen!


#### Joonas Törmälä 
Tämä moottoripyöräilevä killan sheriffi on vetävä voima erityisesti kulttuurin saralla. Toista vuotta ISOna toimiva juomanlaskija, joka myöskin legendaarisen Bingo-Bingon toisena isäntänä tunnetaan. Viime vuoden killan Wappusimojen takapirunakin tämä henkilö tunnetaan. Seuraavan RatAS palkinnon saaja on Joonas Törmälä!


#### Viivi-Maari Kallinen 
Sanoiko joku, että fuksina kannattaa uskaltaa lähteä mukaan? Tämä kyseinen henkilö on ensipäivistä asti osoittanut valmiutensa vetää ja tukea kiltatoimintaa, ja lähti jo fuksina vetämään killan suurinta yksittäistä tapahtumaa Stimulanttina eli vuosijuhlavastaavana. Nykyään myös ISOna toimiva palkinnon saaja on Viivi-Maari Kallinen! 


#### Juhani Lehto 
Killan elävän musiikin taustatorvi, juomanlaskija ja Bingo-Bingon kasvo. Pitkän linjan monitoimimies, Toista vuotta ISOna, ja nykyään kulttuuriartesaani ja lukkari - Juhani Lehto!


#### Sampo Saloriutta 
Killan pitkäaikainen aktiivi ja kädet lähes kaikissa savissa käynyt henkilö on avulias ja lämmin. Nykyään stimutoimikunnassa, moninkertainen ISOhenkilö ja 2019 rrRankan digitaalisen kimblen isähahmo - hänen Koko nimi - Sampo Saloriutta! 


#### Ville Strengell 
Tämä henkilö on toiminut killassa useasti ISOna, pikkuIEnä, stimutoimikunnassa,retkitoimikunnassa ja vaikka missä kantamassa ASn lippua korkealla. Hurjien ideoiden fasiltaattori ja killan ikioma Ville Strengell! 

#### Lotta Makkonen
Fuksina jo yrityssuhdetoimikuntaan sekä laajasti kilta-aktiiviksi lähtenyt useiden projektien työmyyrä. Tämä henkilö on terävä kynästään ja todellinen pohjakivi useiden asioiden tapahtumiselle killassa. Kulttuuritoimkunnassa, pikkuIEnä ja ISOna vaikuttava Lotta Makkonen! 


#### Lassi Ihalainen
Henkilön toimilista on killassa pitkä kuin nälkävuosi - stigutoiminnasta fuksien kaitsemiseen fuksikapteenina, eikä loppua näy. Edelleen aktiivisena, viime vuoden varatoiminnantarkastaja ja meemikeisari, Lassi Ihalainen!


#### Mikko Paajanen 

Taakse on jo jääneet huolet siitä, miten vaarallista tai epäsuotavaa oli tavata kasvotusten - ja hyvä niin. Killassa onneksi etätoimintaa lähdettiin järjestämään vahvasti kiltalaisvetoisesti. Tästä loistavana esimerkkinä toimi killan oman minecraft serverin pystyttäminen ja sen ylläpito - eritiysesti tästä myönnetään RatAS palkinto Mikko Paajaselle! 


#### Marcell Berta 
There are few people in this guild who have sprung the DSD and international community to new heights - be it culture, tutoring or school affairs. This award goes to Marcell Berta, our very own guildroom guardian and DSDragon of the guild! 


#### Yani Zhibin
Killan dronekulttuuri on syntynyt hiljattain, ja ensimmäiset violetihtavat drone-otokset amfilta on saatu kiltalaisten omalla kalustolla ja nyt innostus on jo kasvanut. Tämä henkilö on ollut vahvasti tuomassa dronekulttuuria, sekä alusta asti aktiivi ja toista vuotta ISOhenkilönä. Toimipa hän myöskin uuden palkitsemisohjesäännön luoneessa työryhmässä. Naiset, Herrat ja muut, Yani Zhibin!


#### Aino Valkama
Tämä moneen mukaan lähtenyt tupsufuksi on esimerkillään vienyt fuksitoimintaa eteenpäin, ja lähti rohkeasti kolmen toimikunnan toimintaan heti alusta asti. Nykyään ISOn manttelia kantava fuksipeijaisjoukkueen kapteeni - Aino Valkama! 

#### Arttu Pahta
Kilta on muuttunut lähiaikoina ISOsti, ja erityisesti ISOista. Suurempi kilta tarvitsee aina yksilöä lähelle menevämpää ISOtoimintaa, jolla on rohkea ja selkeä raami ja lisää resursseja. Seuraavan RatAS palinnon saaja on ISOtoimintamme edistäjä, meidän oma ISOpomo Arttu Pahta! 

### 2022

#### Elias Erke
Ensimmäiseksi nostamme esiin henkilön, jota näkee harvoin sitsaamassa mutta usein sitsikansalle tarjoilemassa. Tämä kiltalainen on aktiivisesti aina mukana auttamassa, kun kaljaa täytyy kantaa tai vanukkaita tarjoilla. Pieni IE, iso sydän: Elias Erke.

#### Kasperi Kaivola
Seuraavaksi haluamme osoittaa kiitollisuutta kiltalaiselle, joka on valmis auttamaan aivan kaikissa kiltajutuissa pyydettäessä. Oli projektina hienon vuosijuhlalahjan nikkaroiminen TuomAs-veturin naamasta, palkintoplakaattien suunnittelu, Stimulaation nettisivujen tuottaminen tai mikä tahansa juokseva asia missä kiltalaiset keksivät pyytää apua, niin tämä tyyppi vastaa aina nopeasti hoitavansa asian mielellään. Meidän luottomies, Kasperi Kaivola!

#### Laura Häkkinen
Sipulia on pilkottu keittiössä ja juomaa on laskettu kiltalaisille. Tämän joidenkin mielestä varmastikin depressoivan toiminnan ohella on myös noustu depressantista Stimulantiksi kunniakkaasti. Haluamme kiittää Laura Häkkistä useamman vuoden kilta-aktiivisuudesta - stimuloikoon hän kiltatoimintaa vielä pitkään!

#### Rosa Phan
Eräs kiltalainen on osoittanut pitkäjänteisesti, miten aASius on sydämen, ei haalareiden värin asia. Tällä monessa toimikunnassa aktiivisella tyypillä on asenne aina kohdallaan ja hymy huulilla, ja nakit sekä muutkin vastuut hän hoitaa ansiokkaasti henkilökohtaisella, iloisella ja tarkalla tyylillään. Todellinen AS-hengen perikuva, Rosa Phan!

#### Erkka Multanen
Tämä killan nouseva tupsutähti on ehtinyt hyperfuksiutensa ja fuksipeijaiskapteeniutensa lisäksi toimia tosi-ISOna ja lukkarina. Kilta kiittää ja erityisesti kannustaa häntä jatkamaan hyvän kiltahengen ylläpitoa ja killan toiminnassa vaikuttamista: Erkka Multanen!

#### Sannina Honkaharju
Haluamme kiittää killassa jo monta vuotta tärkeissä rooleissa toiminutta henkilöä. Hän on toiminut 3 vuotta ISOna ja lisäksi mahdollistanut killan toimintaa aina lämpimällä asenteella minIEninä, Depressanttina, ja kulttuurikisällinä. RatAS-palkinnon saa: Sannina Honkaharju.

#### Elias Haarnoja
Tämä aurinkoinen herrasmies on vaikuttanut erityisesti aktiivisena kulttuurikisällinä useamman vuoden, ja sen lisäksi toiminut ISOna ja mediatoimikuntalaisena. Tämä kiltalainen on aina valmis saapumaan paikalle kamera kaulassa, oli kyseessä sitten laulukilpailuvideo, fuksikuvat tai tapahtumissa kuvaaminen. Kilta kiittää ratAS-palkinnolla Elias Haarnojaa!

#### Pessi Lyytikäinen
Mitä saadaan, kun yhdistetään ihailtava ja ansiokas fukseista välittäminen, aktiivinen DSD-ISOilu ja sitäkin aktiivisempi ja kiitettävämpi toiminta tosi-ISOna, jolle voi luottavaisin mielin antaa paljonkin vastuuta ja hommia hoidettavaksi - koska ne varmasti tulee hoidettua? No Pessi Lyytikäinen, tietenkin.

#### Elina Leiniö
Pieneenkin pakettiin mahtuu paljon kiltahenkeä ja iso violetti sydän. Tämän on osoittanut aina iloinen kolmannen vuoden opiskelija, joka innokkaasti on toiminut sekä aktiivisena KV-ISOna kaksi vuotta putkeen että kulttuurikisällinä, minIEniä ja depressanttina. Kiitos kiltainnostasi, Elina Leiniö!

#### Mohammad Shahidul
The next awardee is known to always upkeep a positive, happy vibe in the guild. He has also been active in several different parts of the guild: as an ISO and also a vastuuISO, cultural journeyperson, sports manager and an aski guardian. This is someone who will always approach everything he does with a big smile and an extremely warm attitude: Mohammad Shahidul!

#### Niilo Heinonen
Tämä iloinen tyyppi on ollut pitkään killassa aktiivinen erinäisissä rooleissa. Hän on toiminut esimerkiksi hattivattina (eli pikku-IEnä), ISOna, ja valokuvannut erinäisiä kiltatapahtumia - ja nykyään hän vetää ja kehittää ansiokkaasti Retkitoimikuntaa. RatAS-palkinnon saa: Niilo Heinonen!

#### Mimi Määttä
This responsible and active guild member always handles her responsibilites with a good attitude. She has acted as a vastuuISO, aski guardian, cultural journeyperson and finance committee member, and is known to take on different responsibilities without having to be specifically asked, whether it be an inventory of guild merch or organizing DSDevening. The RatAS award goes to Mimi Määttä!

### 2023

#### Leena Jääskeläinen

Aloitetaan palkintojen jako grafiikoiden nousevasta tähdestä. Toimareilla on tänä vuonna uskomattoman hienot läystäkkeet, hallituksella on aivan upeat paidat ja vyölaukut, ja toivottavasti tämän kiltalaisen kädenjälkeä pääsemme näkemään monissa muissakin tulevissa projekteissa. Kiitos valtavasta työpanoksestasi, Leena Jääskeläinen!

#### Pinja Mäkeläinen

Seuraavan RatAS-palkinnon saaja on aina luotettava, iloinen ja valmiina auttamaan missä tahansa hommassa. Tämän aurinkoisen ja hyvää mieltä ympärilleen luovalla aasilla on ihailtava työote ja aika usein hänen hallitusvuonnaan opintomestarina hänen suustaan kuului: “mä voin hoitaa”. Aina menossa mukana ja hymy huulilla, Pinja Mäkeläinen!

#### Tõnis Pärtel

Tämä ratkaisija-aasi on fuksista lähtien ollut hyvällä asenteella mukana kaikissa niissä kiltapesteissä, mihin hän on lähtenyt. Päivisin keittiössä, iltaisin lukkaroimassa, ja ISOlla asenteella ISOna - Tõnis Pärtel!

#### Veeti Kahilainen

Letkee, rento, hauska mies ja hyvä asenne. Siitä on esimerkillinen aasi tehty. Pitemmittä puheitta, Veeti Kahilainen!

#### Aleksanteri Pitkenin

Tiedättekin jo, että mikään tässä killassa ei toimisi ilman toimareita. Esimerkiksi joskus, kun IE:llä palaa pullat kesken sitsien tai vegaaniset viinit unohtuvat kauppaan, tarvitaan ratkaisija-aASeja kuskaamaan heitä ympäriinsä. Seuraava palkinnonsaaja onkin sitsien pelastamisen lisäksi tehnyt esimerkillistä duunia muissakin apueIE- ja kulttuuritoimarihommissaan. Kiitos hyvästä työstä, Aleksanteri Pitkenin!

#### Axel Åberg

Tämä killisti on kerännyt toimarinakkeja kuin kauniita kesäkukkasia, ja kilta haluaakin nyt ojentaa hänelle niistä kudotun kuvitteellisen nakkiseppeleen. Hän on ollut fuksista asti aktiivisesti ympäri kiltaa kaikessa menossa mukana - voisi jopa sanoa, että hän on pyörinyt AS:n axelin ympäri.. :D 
Jäykkäranteen henkinen tukieläin, Axel Åberg!

#### Iida Jauhola

Tässä killassa osataan pyörittää persettä - ja se pyöritys vaatii ASSASS:in onnistunutta pyöritystä. Ja onhan tämä seuraavan RatAS-palkinnon saaja pyörinyt menestyksekkäästi muissakin killan toimarirooleissa, kuin mahtavan tanssiryhmämme vetovastuussa. Kiitos kun vedät hyvin, Iida Jauhola!

#### Roope Järvinen

Aina hyvät vibat ja vielä paremmat soittolistat. Tämä mies nostattaa aina biletunnelman kattoon ja on tehnyt näin aivan ensimmäisistä fuksiviikoista alkaen. Hän on aina ihailtavan rehellinen, sanavalmis, innostava ja kannustava, valmiina auttamaan ja oikeastaan ihan mitä vaan, niin hän on imus.
Kultainen mies ja pornot viikset, Roope Järvinen!

#### Rami Ghoniem

Seuraavan RatAS-palkinnon saaja on menestyksekkäästi ollut luotsaamassa ihanaa retkitoimikuntaamme jo toista vuotta putkeen. Toimikunta on ollut yksi killan suosituimmista ja toteuttanut todella siistejä reissuja, haasteita ja elämyksiä kiltalaisille. Kiitos meidän vahvistetusti Ensimmäinen Retkimestarimme, Rami Ghoniem!

#### Tiitus Mustajoki

Tällä mahtavalla kiltalaisella on sormet pelissä vaikka ja missä killan toiminnassa. Jo fuksivuonna hän lähti innolla killan toimintaan ja viihtyi hyvin esimerkiksi kameran takana. Juhlavuoden suunnittelun ja killan brändäyksen ohella on tämä TOSI toimija myös mukana ISOSTI ISO- ja fuksitoiminnassa. Häneltä löytyy äärettömästi kiinnostusta kehittää killan eri osa-alueita ja osaamista mixata vaikkapa ASSASS:in musiikit. Seuraava RatAS-palkinnon saaja on tietenkin Tiitus Mustajoki!

#### Bia Glazer

This guild member has been extremely active since she was a fuksi, and she’s really never seen without a smile on her face and an amazing attitude in everything she does. She’s worn many hats in different committees, but she’s made the most visible impact on the guild’s DSD and international culture. Currently, as our first ever DSDeputy, she’s helping to make the guild better than ever for all international and DSD students. The next awardee is of course Bia Glazer!

#### Ville Hakoniemi

Jos jollain kiltalaisella on Aivan Sama-henkeä, niin se on tämä aasi. Oli duunina sitten liikkatoimikunnan vetäminen, lukkarointi tai Ulliksella AS:n teltan pystyttäminen aamuviideltä, niin se hoituu kunnialla. Kiitos Wappuministeri ilman pensseleitä, Ville Hakoniemi!

#### Henrik Turtinen

Kiltamme säätö- ja stigukulttuuri ovat voimissaan ja äärimmäisen tärkeä osa AS:ää. Säätää ei voi kuitenkaan killassa ilman Säätömestareita eikä kokonainen toimikunta voi saada aikaiseksi tasan yhtä stigupäkkiä vuodessa ilman Stigulantteja. Niinpä laitamme RatAkSen pyörimään Henrik Turtiselle!
