---
layout: 'page'
title: 'Sijoitus­ohjesääntö'
documentStyle: 'document'
---

# Automaatio- ja systeemitekniikan killan sijoitusohjesääntö

## Sisällysluettelo

```toc
# This code block gets replaced with the TOC
```

### 1 § Tarkoitus

Sijoitusten ensisijainen tarkoitus on ylläpitää killan varallisuutta sekä tukea killan 
tarkoituksenmukaista toimintaa. Killan sijoitusvarallisuutta kasvatetaan ensisijaisesti 
tilikauden voitosta. Killan sijoituksia tulee hoitaa tämän ohjesäännön mukaan. Sijoitustoiminnan 
uudelleenohjaaminen tulee tehdä tätä ohjesääntöä muokkaamalla. Ohjesääntö on pyritty muotoilemaan 
siten että sijoitustoiminnasta ei syntyisi rasitetta killan varainhoidolle.

### 2 § Sijoitussuunnitelma

Salkku tulisi koostua kolmesta osasta, jotka ovat kukin noin ⅓ salkun markkina-arvosta.

1. Laaja indeksirahasto (esim. MSCI World, MSCI USA tai S&P 500 indekseihin sijoittava rahasto)
2. ESG indeksirahasto tai muu pienikuluinen vastuullisesti sijoittava rahasto
3. Kiinteistörahasto (REIT)

Killan käytössä olevalla sijoitusalustalla säilytettävät sijoitetut varat allokoidaan seuraavasti:

- 10 – 50% (suositus 33%) on sijoitettu “Lyxor MSCI World LUX UCITS ETF” ticker: X010 tai vastaavaan rahastoon
- 10 – 50% (suositus 33%) on sijoitettu “UBS ETF (LU) MSCI World Socially Responsible UCITS ETF (USD) A-acc” ticker: SEAC tai vastaavaan rahastoon
- 10 – 50% (suositus 33%) on sijoitettu SPDR Dow Jones Global Real Estate UCITS ETF (Dist)” ticker: SPYJ tai vastaavaan rahastoon.

### 3 § Toiminta

Sijoituksesta päätetään kiltakokouksessa, jos päättyneen toimikauden toimijoiden vastuuvapaus on 
myönnetty. Sijoitusta ehdottaa ensisijaisesti killan hallitus rahastonhoitajan esityksen pohjalta. 
Sijoitusehdotuksessa on ilmoitettava sijoituksen määrä ja aikataulu. Hallitus voi käyttää 
neuvonantajanaan sijoitusvastaavaa ehdotuksen laatimisessa. Sijoitusvastaavalla ei ole 
taloudellista vastuuta killassa. Mikäli killassa ei ole sijoitusvastaavaa, voi rahastonhoitaja 
hoitaa kaikki tässä asiakirjassa sijoitusvastaavalle osoitetut tehtävät. Sijoitusvarallisuutta 
kerrytetään sijoittamalla 20-90% aiemman tilikauden voitosta. Kilta voi käyttää vuosittaisen 
osinkovirran killan projekteihin ja hankkeisiin. Kiltakokouksen hyväksyntä tarvitaan sijoitusten 
likvidoimiseen, pois lukien salkun tasapainotuksen ohessa tehtävät myynnit.

Kiltakokous voi kuitenkin erityisestä syystä päättää olla noudattamatta edellä mainittuja ohjeita,
esimerkiksi kun sijoitusten tekemistä ei katsota tarkoituksenmukaiseksi. Näissä tilanteissa 
kiltakokous voi päättää olla sijoittamatta voittoa tai pienentää sijoitettavaa summaa.

### 4 § Muutos

Niistä asioista, joista näissä säännöissä ei ole määrätty, päättää killan hallitus. Näitä sääntöjä voi kiltakokous muuttaa kahden kolmasosan (2/3) ääntenenemmistöllä.
